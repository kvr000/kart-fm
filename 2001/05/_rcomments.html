<h2>Skupina A</h2>

<h3>Krysa von Ratteburg (Alfa Romeo - Porsche)</h3>
<p>První kvalifikace nic moc, špatná kára, navíc studená, takže až druhé
místo... V druhé kvalifikaci to bylo lepší, problém nastal ke konci, když
jsem dojel Marvina, ten mě sice pustil, ale v následujícím kole jsem
nasekal dost menších chyb, takže jsme se zas prohodili, poslední kolo jsem
jel na hraně, to však skončilo v šikaně lehkým ťuknutím, Marvin opět
nezaváhal a pustil mě před sebe, ale i tak to byla dost velká ztráta a svůj
předchozí čas jsem nepřekonal. Oba jsme navíc v posledním kole o pozici
klesli, když nás předjel Kobdzey.<br/>
Do závodu jsem odstartoval o něco lépe než Marvin, před první zatáčkou jsem
měl přední nárazník na úrovni jeho zadního, ale poté jsem radši trošku
ubral, čekal jsem, že Marvin bude mít dost práce s Kobdzeyem před sebou a
nebude sledovat situaci vzadu. Následoval první krizový okamžik v první
levotočivé zatáčce, kdy jsem zjistil, že kára doleva zatáčí "divně", o
pozici jsem sice nepřišel, ale první dvojice byla najednou vteřinu přede
mnou. V polovině druhého mě před sebe pouštěl Kobdzey, ale měl jsem dost
práce udržet káru na vnitřku pravé zatáčky, asi tam nastal mírný chaos a
před Kobdzeye se dostal i Fija. Poté jsem se pustil do pronásledování
Marvina, na káru jsem si mezitím už trošku zvyknul, ač se to neobešlo bez
problému ve dvou nejrychlejších zatáčkách. Asi v polovině závodu jsem
Marvina dohnal, skoro dvě kola hledal příležitost k předjetí, poté v
polovině kola se Marvinovi nejspíš příliš nepovedla levá zatáčka, v nájezdu
do další šikany si nekryl vnitřní stopu a tak jsem se tam vecpal. Nutno
říct, že Marvin se mě na poslední chvíli už zablokovat ani nesnažil a v
podstatě mi nechal prostor pro v rámci možností ideální průjezd. Do konce
závodu už se nic zajímavého nestalo, až na závěr, kdy jsme dojížděli do
boxů, jsem si s károu hrál ve smyku a došlo tam k menší kolizi, už naštěstí
mimo soutěž ;-)<br/>
Závěrem musím říct, že to byl z kart-fm série dosud nejlepší závod, dvojí
předjíždění jsem dosud nezažil, a stíhací jízdu ostatně taky ne ;-) Dík
všem účastníkům a snad někdy v příštím roce...</p>

<h3>Marvin (honda390.cz)</h3>
<p>Diky za pozvani, byl to pekny zavod. Koukal jsem jak se ve foru hadate o
rozdilech kar, ale vazne myslim, ze to je tak asi vsechno, co se da delat.
Los je jedinej zpusob, jak si kary rozdelit. To je zkratka fakt. Ale
nemyslete si, i v tristadevadesatkach jsou setsakramentsky rozdily
(akoratze dorovnat je neznamena par stovek ;-) Ke kvalifikaci - prvou jsem
vypustil z duvodu, ze kary stejne predtim hodinu staly, takze bylo zrejme,
ze lepsi casy prinese az druha cast. To vyslo. No... po puli druhe
kvalifikace byly nase casy s Krysou hodne podobne, vedl jsem pred nim o par
desetin, kdyz jsem jej pred sebe pustil a stihal ho. Podobne na to sel on,
kdyz me pak prepustil pred sebe, ale to uz jsem zvolnil, aby se jiz poradi
nezmenilo. No. Vydejchal to asi dve kola a pak me zas predjel zpatky, ale
to uz byl konec. No takticky jsme na tom oba prodelali, pac si nikdo nevsim
Kobdzeye, kterej nas porazil oba :-))<br/>
V zavode me Kobdzey prepustil vedeni po par zatackach, vedom si svoji horsi
kary, a ocekaval jsem, ze totez udela Krysovi. No zrejme se tak nestalo
hned, protoze jsem si s vyrazne hur akcelerujici karou za tu dobu vyjel
docela peknej naskok. Krysovi trvalo celou prvni desetiminutovku, nez me
dojel. Musim slozit uznani, pac tak cisty predjeti jsem snad v Radotine
jeste nevidel. Nebudu to rozebirat, urcite o tom s nim jednou napiseme
prinejmensim brozuru :-))) ...pravdou je, ze co se potkavame na tratich,
tak jsme o sebe pri vzajemnych predjizdenich jeste nikdy ani plastem
nezavadili.<br/>
No. Pekny rok Novy preju :-)</p>

<h3>Fija (Hornets - Metrotec)</h3>
<p>Do Radotína jsme dorazili už kolem jedné, takzže jsem dal 2 seznamovací
tréninky. Bohužel, v prvním byla dlouhá trať, a byl jsem ve druhém opravdu
překvapen, když jsem najížděl do zatáčky a najednou koukám, přede mnou
pneumatiky ....<br/>
No, ve druhém jsem poznal krátkou variantu. Scorpion a Santy jeli jen na
dlouhé,  Milan se mnou i na krátké. A musím říct, že Scorpion opravdu
překvapil, v první jízdě a hned 1:13,2 (já 1:15,2).<br/>
Nuž, již po seznámení mě začaly bolet ruce - a to se mi ještě nestalo.
Proto jsem chtěl původně jet jen  jednu kvalifikaci. Vzhledem k dosaženému
času jsem to ale přehodnotil a dobře jsem udělal - po 2. kvalifikaci jsem
se dostal na 4. místo na roštu, což bylo o 5 míst lepší, než jsem původne
předpokládal. Myslel jsem si, že budu daleko za "licenčními jezdci" Tominem
a hlavně GIGIm, který mě celý předchozí týden přesvědčoval, jak jezdí
skvěle a že jeho čas 1:12.012, za který ukecal svou licenci, je tak špatný
jen kvůli mechanikovi ... a taky jsem před sebou čekal Scorpiona (asi
doplatil na chybějící znalost trati) a Jaguara.<br/>
Do závodu jsem si dal za cíl neskončit hůř než 6., Hlavně Jag a Tomino pro
mě byli hrozbou.<br/>
Start se mi vyvedl normálně, prvni vracečku jsem jel raději opatrně a hned
jsem v ní dostal štouchanec od Tomina, kterej se dostal před Jaga. Ale
udržel jsem své 4. místo a první kolo jsem jel kousek před Tominem.
Narozdíl od Krysy s Kobdzeyem si myslím, že Kobdzey byl Krysou předjet ve
kole třetím - druhé kolo a půl třetího jsem odkroužil těsně nalepen na
Krysově zadním nárazníku. A když se dostával před Kobdzeye (z mého pohledu
to jako pouštění nevypadalo :-))), spatřil jsem díru jako vrata a šel jsem
do ní. Kobdzey jel vpravo vedle mě a další zatáčka byla doleva - nuž a tak
Kobdzeyovi nezbylo než mě pustit, jinak by došlo ke kolizi. Ale byl to
čistý souboj, protože Kobdzey mě pustil zcela bez problémů a okolků.
Díky!<br/>
Několik dalších kol (snad 10) jel Kobdzey relativně kousek za mnou. Krysa
mi poodjížděl asi o metr až dva na kolo, já Kobdzeyovi odjížděl v
rychlejších zatáčkách, ve vracečce a šikanách me Kobdzey dojížděl. Ale
nedostal se ani jednou na dostřel ťuknutí do nárazníku, byl jsem skoro
pořád o půl metru až 4 metry před ním. Posléze jsem vylepšil stopu a začal
se Kobdzeyovi pomalounku vzdalovat, až asi na 10m. No a to už mi Dizzy
signalizoval 5 minut do konce, Krysa už byl daleko a tak jsem si v poklidu
(ruce už mě bolely jako kráva) pohlídal 3. místečko. A jen jsem doufal, že
to bude stačit na celkové poražení Kobdzeye. V závodě jsem sice byl pod
jistým psychickým tlakem, že Kobdzey je blízko, ale nebylo to nic
tragického. Tlaku jsem odolal :-) Doufám, že si to někdy s Kobdzeyem
prohodíme, musím zjistit, je-li také odolný :-). Jo to Krysův tlak v
M-Paláci byl daleko horší...<br/>
Závěrečné hodnocení je veskrze kladné, cíl (2. místo) jsem splnil a těším
se na příští rok. Pokud by mi vyšlo se aspoň jednou zúčastnit 4t poháru,
bylo by to super. A když to nepůjde, rád se budu zase utkávat s letošními
soupeři v půjčovnách. Díky všem za zábavu!</p>

<h3>Kobdzey (Alfa Romeo - Porsche)</h3>
<p>Tentokrat budu strucnejsi nez obvykle. Z kvalifikace jsem mel dobry
pocit, bylo to me prvni pole-position a aspon zde jsem konecne jednou Krysu
prekonal :-) Vedel jsem, ze na zavod mam horsi karu, tak jsem pocital s
tim, ze pravdepodobne prvni nedojedu, navic se dalo ocekavat, ze Marvin i
Krysa se co nevidet budou drat prede me, me slo hlavne o to, abych dojel
pred Fijou a i to nebyl lehky ukol, protoze on se s trati celkem rychle
seznamil, coz ostatne dokazal jiz v kvalifikaci. Ve snaze vyhnout se kolizi
jsem pustil jak Marvina, tak i Krysu, ale s nim se bohuzel svezl i Fija. Co
k tomu dodat... proste jsem udelal taktickou chybu, myslim si, ze bych
dokazal Fijovi odolavat. V podstate cely zavod byla pro me stihacka Fiji a
tudiz taky velky zazitek. Vysledek nebyl pro me uspokojivy, ale celkove
jsem se perfektne bavil, a byl to zavod jak ma byt. A presne kvuli tomu
jezdim na zavody, chci si uzivat tu atmosferu, pohybovat se na hrane
uspechu a neuspechu, myslim si, ze neni dobre veci posuzovat jen podle
toho, na jake pricce se clovek umisti.<br/>
Pro me byl zavod uspesny kvalifikaci i zavodem, protoze jsem se nenudil a
bojoval az do konce a do pristi sezony jsem hodne namotivovany na dalsi
bojuvky :-)<br/>
Fakt jsem se v cele sezone velice bavil a souhlasim s tim, aby se v te
pristi jelo vice zavodu. Na zaver si dovolim pogratulovat Krysovi k
celkovemu vitezstvi a taky musim pogratulovat Fijovi, ktery me, jako v gp2,
porazil :-) nuz pro me je to velka vyzva.<br/>
A na uplny zaver si dovolim jeste trochu psychologie. Preju lidem, kteri se
hure vyrovnavaji s neprizni osudu, aby meli vice vnitrni sily se s timto
porvat. Mozna pak i sve nazory prehodnotite a budete si vice verit.
Pratele, nejen zavody, ale predevsim zivot je o tom, ze clovek resi
nepriznive situace a uci se jim predchazet. Spatna je filosofie oddavat se
svemu osudu, dobra je - zivot mas takovy, jaky si ho udelas, je to jen na
tobe.<br/>
Takze jeste jednou, mnoho stesti, hezke vanoce a stastny Novy rok !!!</p>

<h3>Jaguar (Fatal - BMW)</h3>
<p>Během celého odpoledne byla docela zima, což se mimo jiné projevilo i na
motokárách, které byly naprosto nezahřáté a pneumatiky klouzaly. Během
prvního kola jsem najel do pneumatik snad třikrát, i když jsem se snažil
jet pomaleji, naštěstí se mi všichni dokázali vyhýbat. :) Pak už to se gumy
rozehřály a jezdil jsem v pohodě. Po první kvalifikaci jsem byl šestý (kára
č.1) s časem asi 1:03.3.<br/>
Do druhé kvalifikace jsem si sedl do vylosované káry č.10, ale jeden
mechanik mě vysadil, že přede mnou jsou ještě volné káry, ať si přesednu.
Tak jsem si přesedl a byla to kára č.3, s kterou Tomino vyhrál první
kvalifikaci. Zlepšil jsem se s ní skoro o vteřinu, zajel jsem na úrovni
Tomina, ale zlepšili se všichni, tak z toho nakonec bylo páté místo na
startu, s časem nachlup stejným jako měl Tomino. Chvíli probíhala debata o
tom, kdo bude startovat dřív, co je po čase další kritérium, nakonec jsem
startoval před Tominem s lepším druhým nejlepším časem z kvalifikace.<br/>
V závodě se po startu všichni tak nějak spořádaně nalepili na vnější okraj
zatáčky, ale hned v první vracečce se to na čele trošičku zbrzdilo a já
ťuknul zezadu do Fijy. To mě zbrzdilo, jako stín se vedle mě protáhl Tomino
a byl přede mnou. Držel jsem se tak pět metrů za skupinkou, těsně za mnou
jezdil Gigi. Pak, v prvním nebo v druhém kole, jsem najednou zaregistroval,
že se přede mnou něco děje a Tomino stál v hodinách a vyprošťoval káru z
pneumatik. Objel jsem ho a byl zas pátý. Za chvilku potom mi najednou Gigi
za zády zmizel (to jistě popíše sám) a měl jsem na jízdu klid. Asi tak
patnáct metrů před sebou jsem viděl Kobdzeye, zhruba dvě kola se mi zdálo,
že držím stejný odstup, ale pak se zřejmě čelo srovnalo, zklidnilo a hlavne
zrychlilo. A já mohl zapomenout na to, že bych je někdy dohnal, navíc jsem
zjistil, že se mi zezadu kdosi pomalu přibližuje. Byl to Milan. To mě
docela znervóznilo, snažil jsem se zrychlit, ale spíš jsem naopak začal
dělat drobné chyby. Za pár kol mě dojel a tlačil se na mě. Ale bez nějakých
ťukanců, jen jsem ho cítil těsně za sebou. Asi v polovině trati byla trochu
nerovná trať a volant mi jen lítal v ruce. Tam byl Milan vždy rychlejší a
jednou se pokusil natlačit vedle mě, drcnul do mě z boku, oba nás to
zastavilo a ani jeden z nás se nemohl rozjet. Pak se zezadu přiřítil Gigi,
Milanovi se vyhnul a do mě žďuchnul zezadu a už jsem zas mohl jet. Pak se
Gigi zase někam ztratil a Milan mě opět začal pomalu dotahovat. Za chvíli
se na mě nalepil a začala docela nervózní jízda o každý centimetr tratě. Z
těch nerovností na trati mě docela bolely ruce, ale říkal jsem si, že
prostě nesmím povolit. :) Najednou, kde se vzala tu se vzala, zezadu se za
Milana přiřítila nějaká temná postava, až jsem si říkal, že to musí být
někdo o kolo napřed, asi Krysa nebo Marvin. :) Milan ho každopádně
nepouštěl, tak jsem jel dál a radoval se, že teď má Milan sám dost
problémů. Až v cíli jsem se dozvěděl, že to byl Scorpion, který konečně
někoho předjel a mohl jezdit naplno...<br/>
S výsledkem jsem samozřejmě spokojený, čekal jsem to horší. No a závod
samotný taky nebyl nuda, díky soubojům s Milanem. Takže jen víc takových
závodů. :)</p>

<h3>Gigi (Motorbar - Honda)</h3>
<p>Na závod jsem přijel s tím, že bych se mohl ideálně umístit do třetího
místa. Bylo mi jasné, že první dvě si rozdělí Marvin s Krysou. Pak tu byli
ještě Kobdzey a Tomino. Fijovi jsem zpočátku tolik nevěřil, ale když jsem
po příchodu na trať viděl jak si s ní rozumí, tak jsem ho opět zařadil na
žebříček neohrožených druhů :-) Losování jsem se aktivně zúčastnil a pro
první jízdu vybral káru č.8. Bylo mi jasné, že ji musím nejdřív pořádně
zahřát, abych dosáhl alespoň průměrného času. Překvapení však nastalo v
průjezdu hnedle druhé zatáčky, kde jsem zjistil, že prostě nejede. Pustil
jsem tedy Milana a zahříval pneumatiky co to dalo. Odjel jsem první měřené
kolo s časem někde kolem 1:09... To už jsem si říkal, že tady opravdu
nebude něco v pořádku. Mé tvrzení mi velice jasně doložil Kobdzey, kterej
se přeze mě přehnal jak vítr. Raději jsem ho pustil, z čehož měl evidentně
radost a zamával mi...Asi na rozloučenou....První kvalifikační
desetiminutovka tedy proběhla velice špatně. Do druhé jsem šel s károu
č.12, která byla mnohem živější než 8čka. Najednoul jsem měl přesně opačný
problém. Kára projížděla zatáčky s takovou rychlostí, že jsem ji musel
místy dost krotit. Můj problém, delší adaptace na jízdní vlastnosti určité
káry (alespoň 20minut intenzivní jízdy), se opět prokázal v plné míře a
tudíž jsem se na rošt postavil jako sedmý, s 1.3 sec pomalejším časem, než
byla pole position Kobdzeye. Do závodu jsem odstartoval poměrně dobře. To
se ovšem nedá říct o Jaguarovi, kterej ztratil jednu pozici. První 3
zatáčky jsme spolu bojovali o šestou pozici, avšak Jaguar měl lepší pozici
pro výjezd ze zatáčky a tudíž jsem ho raději pustil. Nevím co v průběhu
prvních dvou kol dělal, ale moc mu to nejelo, spíš vůbec. S tvrzením, že
závod trvá celých 20 minut jsem se tedy krásně vezl za Jaguarem, který mě
však velice vylekal svým neobvyklým bržděním do třetího kola a bylo
vymalováno. Stejně jako v Modřicích se mi kára otočila přímo proti
penumatikám, tudíž jsem pustil všechny ostatní jezdce (kromě Tomina) a
začal od znova. Lehce jsem se dostal před Láďu, Santyho i Scorpiona a
dojížděl Milana, který prý nepřetržitě bušil na Jagův zadní nárazník, což
mělo za následek, že se uprostřed trati oba zaklínili (zejména Milan).
Viděl jsem, že Jaguar stojí v přímém směru zaklíněnej jen o pneumatiky,
tudíž jsem do něj zezadu vrazil, aby mohl pokračovat. Tím jsem se dostal
před Milana, který mě však v následující zatáčce šťouchnutím do zadních kol
otočil o 180°. To bych ohodnotil jako největší prasárnu co jsem kdy zažil.
Neměl jsem daleko k tomu mu ukázat prst...Takhle mě vážně ještě nikdo nikdy
nenasral. Opravdu jsem se cítil asi jako Schumák v Belgii 98. Nejdřív jim
oboum pomůžu a pak tohle....Tím pro mě závod skončil a mohl jsem balit.
Opět jsem byl předjet celým polem snad kromě Tomina, který zase (už
podruhé) někde udělal chybu... Tudíž jsem předjel káru číslo 8 :-) a začal
opět dotahovat Santyho. Bohužel jsem ho dohnal 2 kola před cílem. V ten
okamžik se staly dvě dost blbý veci. Nejdřív jsem se strašně uhodil do
kolena o přední žlutou desku s číslem auta a následně jsem dostal křeč do
prsteníčku v pravé noze. Santy se už podruhé oblbnout nedal a udržel si
svou pozici. V závěru závodu mě dojel ještě Tomino. Aby toho nebylo málo,
tak mě při vjezdu do boxů chytla křeč do pravého lýtka, která obyčejně
následuje po prsteníčku, takže se opravdu nebylo čemu divit....Závod bych
ohodnotil jako největší zklamání...</p>
