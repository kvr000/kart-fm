<p>Již třetí závod se jel 19. srpna 2001 v Radotíně.</p>

<h2>Kvalifikace</h2>
<p>V kvalifikaci potvrdil své kvality Krysa von Ratteburg, když s oběmi
kárami, se kterými jel, zajel čas pod 1:12, v první řadě jej doplnil ještě
jeho stájový kolega Kobdzey a na třetí pozici se dobrým časem protlačil
Jos, který na káru usednul po velmi dlouhé době. S většími odstupy pak
následoval Dizzy, za ním Jaguar a již s hodně velkým odstupem Angelo, který
seděl na motokáře poprvé. Kvalifikaci vynechali Kruťas s Radkem a do závodu
tak startovali z poslední řady.</p>

<h2>Závod</h2>
<p>Losování kár do závodu proběhlo bez problému, trošku se zdržel start -
při formation lapu jel nováček Radek možná až příliš pomalu ;-), nicméně
všichni se nakonec bez problému seřadili na startovním roštu. Po zhasnutí
světel měl tentokrát nejpomalejší reakce Krysa, k tomu ještě hůře
akcelerující káru a tak se i přes jeho Schumacherovský manévr před
něj ještě na rovince dostal Kobdzey. Další změny proběhly na 6. a sedmém
místě, když se před Angela díky chybě v první zatáčce dostal Kruťas, zbytek
jezdců si udržel své pozice. Vedoucí dvojice začala mírně ujíždět třetímu
Josovi, který se vzdaloval zbytku pole. Ve třetím kole došlo k prvnímu
předjetí předjížděcímu manévru - v polovině kola se Jaguar na brzdy dostal
před Dizzyho, Dizzy se však nevzdával, a až do následující chyby (2-3 kola
poté) se jej úspěšně držel. Obě &quot;Alfy&quot; prvních 6 kol jezdily
bezchybně s odstupem 1-3 desetin, druhý Krysa se marně snažil najít místo k
předjetí. V šestém kole se Kobdzey dopustil menší chyby před polovinou
trati, Krysa toho využil, vnitřkem šel před něj a první pozici už
neopustil. V té době taky došlo k prvnímu předjíždění okolistů, kteří ač
občas trošku zmateni, úhybali docela rychle. Posledních několik kol se už s
károu sžil Jos a začal stahovat vybudovaný náskok, ke Kobdzeymu se v závěru
hodně přiblížil, ale k samotnému předjetí už nedošlo.<br/>
K šachovnicovému praporku tak dorazil jako první Krysa, s mírným odstupem
následován Kobdzeym a Josem, čtvrté místo si pěkným předjížděcím manévrem
vybojoval Jaguar, za ním pak následovali Dizzy, Kruťas, Angelo a Radek,
který z nováčku zajel nejrychlejší kolo.<br/>
(Zatím) pasivní účastník Marthy nezapomněl sebou vzít foťák, takže se
můžete těšit na také pár pěkných fotografií...</p>

<p align=right><i>Krysa</i></p>
