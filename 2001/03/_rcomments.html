<h3>Krysa von Ratteburg (Alfa Romeo - Porsche)</h3>
<p>Před závodem ode mně sice spousta lidí neočekávala nic jiného, než pole
a vítězství, nicméně čekal jsem, že budu mít možná problémy. Jak se nakonec
ukázalo, byla to pravda, v poli bylo kvalitních jezdců víc než dost. Jel
jsem dva tréninky, v prvním s károu č. 4 jsem se dostal hned několikrát pod
hranici na licenci, v druhé kvalifikaci jsem se rozhodl vyzkoušet devítku,
na které jel předtím Jos, abych měl nějaké srovnání. Nejlepší čas byl asi o
desetinu horší než se čtyřkou. Poté přišel závod, na který jsem si
vylosoval do té doby &quot;neznámou&quot; pětku. Do formation lapu jsem
vyjížděl těsně za Kobdzeym, jeli jsme oba naplno, takže jsem měl možnost
zjistit, jaké rozdíly budou v závodě, nutno říct, že v tom kole jsem se
Kobdzeyho taktak držel. Na startu se definitivně ukázalo, v čem byl problém
- kára měla trošku horší akceleraci, v nízkých otáčkách naprosto tragickou.
Odstartoval jsem podstatně pomaleji ve srovnání s Kobdzeym a než jsem se
stačil vzpamatovat, tak už ani nebyl čas Kobdzeye
&quot;Schumacherovsky&quot; zablokovat. Do první zatáčky jsem tak vjížděl
na druhé pozici, zezadu mě trošku pošťuchoval Jos, ale po prvním kontaktu
jsem se v prvním kole rozhodl pro defenzivní stopu, takže jsem mu nedal
šanci k předjetí. Poté jsem Josovi trošku ujel, takže jsem se mohl zabývat
předjetím Kobdzeyho. Kobdzey jezdil velice rychle, měl o poznání horší
průjezd jen posledníma dvěma zatáčkama, ale na rovince se projevila
akcelerace jeho káry, takže tudy se předjet nedalo. V šestém kole se
Kobdzey konečně dopustil větší chyby na jiném místě, z předposlední zatáčky
první poloviny měl horší výjezd, šel do smyku a nechal odkrytý vnitřek
následující zatáčky. Okamžitě jsem se tam vecpal a byl jsem před ním. Nutno
říct, že manévr byl dost podobný onomu &quot;slavnému&quot; předjetí Fiji v
Brně, ovšem zde Kobdzey rychle usoudil, že předjetí by šlo zabránit už jen
za cenu kolize, na kterou by pravděpodobně doplatili oba jezdci, a raději
nechal kousek prostoru. Následujících několik kol se mě Kobdzey ještě
držel, ale pak jsem jej najednou ztratil, řekl bych, že měl problém při
předjíždění okolistů. Pak už šlo jen o to udržet káru až do cíle, trošku mi
to zkomplikoval Angelo, který si mě nevšiml, když jsem ho chtěl vybrzdit do
druhé šikany druhé poloviny, došlo ke kontaktu (zleva Angelo, zprava
pneumatiky), ale naštěstí vše dobře (aspoň pro mě ;-) ) dopadlo a v klidu
jsem si dojel pro další vítězství.</p>

<h3>Kobdzey (Alfa Romeo - Porsche)</h3>
<p>Na zavody jsem se tesil, byl jsem zvedav, zda-li jsem po delsi odmlce
toho moc nezapomel a taky jsem ve skrytu duse doufal, ze bych se mohl
konecne priblizit k magicke hranici 1:12. Dalsi velkou motivaci pro me byl
fakt, ze jsem si chtel vylepsit reputaci z predchozich zavodu, kde jsem
podaval jen prumerne vykony a zaridil par spornych strkanic. Prvni
kvalifikace nebyla nic moc, zkusil jsem si karu c. 6, a ukazalo se, ze
tento vuz nejezdi tak, jako minule. Cas jsem mel asi 1:14.7. Pak jsem si
vzal &quot;ctyrku&quot;, kterou predtim zkusil Kvr, a zajel jsem 1:12.799.
Moc jsem si tuto karu pral i do zavodu, a me nadseni neznalo mezi, zvlaste
pak proto, ze Jos mel karu c. 9. Mym hlavnim cilem tedy bylo porazit v
primem souboji Jose a tim zajistit double. Ale zaroven jsme se s Kvr
dohodli, ze si nic nedarujeme. Ostatne jsem nevedel, jak bude jezdit jeho
&quot;petka&quot;, tak jsem predpokladal, ze boj o prvni misto bude tuhy
:-). Fyzicky jsem byl na startu v pohode, ruce me vubec nebolely, a reknu
vam, to napeti na startu - to byl snad muj nejlepsi zazitek z celeho
podniku :-). Start se mi tentokrat vyborne podaril, myslim, ze Kvr byl
trochu pomalejsi a jeho akcelerace taky pomohla k tomu, ze do prvni zatacky
jsem jel jiz jako prvni, ikdyz ve me byla docela mala dusicka, Kvr mi
opravdu moc mista nenechal :-)))). A pak uz mi nezbyvalo nic jineho, nez
jet a jet, a verit, ze to udrzim az do konce. Nicmene jsem zaregistroval,
ze je mi Kvr stale v patach, a rekl jsem si, ze kdyz udelam nekde mensi
chybu, ze se nebudu snazit za kazdou cenu blokovat za mnou. Ta chvile
skutecne prisla, a da se rict, ze to byl pro nas oba stastny manevr. Ja
jsem udelal chybu a v tom okamziku Kvr zrovna mel perfektni a daleko
rychlejsi vyjezd. Kdybych mu krizoval, tak bychom oba mohli skoncit v
pneumatikach, tak jsem mu udelal trochu misto a snazil jsem se drzet za
nim. Pak jsme zacali predjizdel okolisty a ja na nej ztratil kontakt. V tu
chvili jsem si vsiml, ze se ke me zacina nenapadne priblizovat Jos . Musim
poznamenat, ze v tu chvili jsem byl uz smireny s 2. mistem a moc jsem se
nekoncentroval. Nicmene Jos se mi blizil pomalu a ja vedel, ze to uz
nestihne, ovsem drama se preci jen konalo :-). Asi dve kola pred cilem jsem
dojel o kolo (nebo o dve?) Radka (myslim, ze to byl on), a on me nejak
nechtel pustit!! :-) Myslel jsem, ze o me nevi, tak jsem na nej zarval at
me pusti, ale on ne a ne. Rval jsem na nej opakovane, a on stale
nereagoval. Mezitim se priblizil Jos na dosah, a to uz mi jsem se fakt
desil, tak jsem vyuzil zavahani Radka, a trochu mu pomohl do gum :-). Ale
to uz byl konec zavodu, a ja byl rad, ze jsem pomohl k nasemu prvnimu (a
doufam, ze ne poslednimu) doublu. V cili jsem nemohl verit tomu, ze jsem
zajel fastest lap v zavode, a ze byl pouhych 13 tisicin od limitu na
licenci!!!! Ale i tak jsem byl spokojen, hlavne, ze byla hojna ucast,
skvele zazitky behem zavodu, atd., atd. Doufam, ze se tu co nevidet objevi
i porizena fota :-). Jeste bych chtel rict, ze bylo jasne videt, co dokaze
dobry los. Kdybych nemel dobrou karu, tak by me urcite Jos predjel, a on by
zase bez dobre nemohl jet jeho stihaci jizdu. Myslim, ze nemusim dodavat,
ze kdyby mel &quot;ctyrku&quot; Kvr, tak by nam vsem asi vesele ujel, ale
diky tomuto byl zavod hodne napinavy, a to tu jde predevsim. Na zaver si
jeste dovolim jednu uvahu. Myslim, ze me Radek krizoval proto, ze je s
Josem v Italdesign, a tak vlastne delal jen svou praci :-))))))). Krysu
pustil, pochopitelne, vzdyt s nim jezdi GP3 :-)</p>

<h3>Jos Verstappen (Careysport - Renault)</h3>
<p>Po téměř tříměsiční pauze jsem se opět účastnil závodu. Měl jsem trochu
obavy z té pauzy, jelikož během té doby většina jezdců hodně vylepšila své
časy. Kvalifikace jen potvrdila mé obavy. Poprvé jsem si vzal káru č. 9 a
zajel čas na hranici mého osobáku v Radotíně - 1:14.338. Můžu říci, že p
první kvalifikaci jsem toho měl opravdu tak akorát, ruce neuvěřitelně
bolely, stěží jsem udržel volant při nájezdu do první zatáčky. Druhá
kvalifikace už byla trochu lepší, co se týče mých fyzických sil, ale vybral
jsem si mnohem horší káru - č. 7, která děsně klouzala, hlavně v ostrých
zatáčkách jsem dost smykoval, proto není divu, že jsem si čas z první
kvalifikace nezlepšil a zajel nějakých 1:14.4xx. Mezitím Krysa zajel na
káře se kterou jsem jezdil v první kvalifkaci čas skoro o 3 vteřiny lepší
než já! Startoval jsem z 3. místa. Na závod jsem si naštěstí vybral káru č.
9, která se ukázala, že jezdí docela dobře, ovšem nevýhodou bylo, že nebyla
pro závod zahřátá, protože v předchozí jízdě s ní nikdo nejel. Při
zaváděcím kole jsem tedy zkoušel pneumatiky aspoň trochu zahřát způsobem
jakým to dělá Michael Schumacher, prudce brzdit do zatáček, skoroaž na
zastavení. Start se mi celkem vydařil, nikdo mne neohrožoval a já se
zavěsil těsně za vedoucí duo Alfy Romeo. Doufal jsem, že první dva jezdci
se budou prát a třetí (já) se bude smát. V prvním kole jsem se snažil
ohrožovat druhého Krysu, několikrát došlo ke kontaktu, ale nikdy mi nedal
šanci ho předjet. Při nájezdu do cílové rovinky prvního kola jsem udělal
chybičku a od té chvíle mi začalo vedoucí dou odjíždět téměř o vteřinu na
kolo. V ostrých zatáčkách mi kára moc neseděla. Bohužel se ukázalo, že
pneumatiky byly studené dost. Mezitím jsem si všiml, že Krysa už předjel
zpátky Kobdzeje. Přibližně od poloviny závodu jsem si všiml, že jsem dost
začal vylepšovat své časy, kára najednou v zatáčkách seděla výborně a časy
těsně nad limit 1:12 byly běžnou záležitostí. Díky tomu jsem se dost začal
přibližovat Kobdzejovi a Krysovi. Ovšem pak jsem si pozdě všiml Radka,
který zůstal stát na trati otočený do pneumatik. Sice jsem se mu vyhnul,
ale kontaktu s pneumatikami jsem už nezabránil. V posledním kole jsem dojel
Kobdzeje, kterého také zdržel některý z pomalejších jezdců. Bylo už ale
pozdě, na nějaký pokus o předjetí. Celkově 3. místo není špatné, víc mne
mrzí ztráta jedné desetiny vteřiny na získání licence pro vyšší kubaturu.
Musím také vyzdvihnout výkon některých jezdců, kteří v káře seděli poprvé.
</p>

<h3>Jaguar (Fatal - BMW)</h3>
<p>Tohle byl můj první závod, tak jsem byl zvědavý, jak to bude vypadat,
zvlášť předjíždění na trati s tolika zatáčkami. V kvalifikaci jsem si sedl
na první káru, která byla volná, což nebylo nejšťastnější, byla to kára
č.1, která se mi smýkala skoro všude a měla tuhý volant. Po deseti minutách
jsem z motokáry vylezl s dost průměrným časem naprosto vyřízený. :) Bylo to
poznat i na tom, že jsem se s obtížemi strefoval do pitu. :-) Pak už jsem
si počkal na závod, s tím že horší už to nebude. Mezitím jeli kvalifikaci
ještě někteří další. Na startu jsem byl pátý. Po rozsvícení zeleného světla
nikdo nezaostal a tlačenice nebyla. Aspoň přede mnou. Dostal jsem se těsně
za Dizzyho, ale do první zatáčky bych se vedle něj nevešel, tak jsem ubral
a zařadil se za něj. Dizzy měl horší káru, měl mojí č.1 z kvalifikace, já
měl naopak káru č.6, která mi sedí. Takže jsem jezdil ze začátku nalepený
těsně za ním a cítil jsem, že jsem rychlejší. Ale předjíždět nebylo kde. Na
konci druhého kola jsem do něj trochu drcnul, oba jsme jeli dál, ale zřejmě
ho to trochu znervóznilo. :) V půlce třetího kola jsem využil pomalejšího
prujezdu jedné zatáčky a předjel ho na brzdy. Před námi ale už tou dobou
bylo pusto prázdno, ta první trojice jela opravdu rychle. Po mém
předjížděcím manévru jsme oba zrychlili, Dizzy se mě držel jako klíště,
každou chvíli jsem čekal taky nějaké to drcnutí zezadu. Jednou taky přišlo,
ale žádné hodiny z toho nebyly. Asi po pěti kolech Dizzyho lepení a
dorážení jsem si všiml, že za mnou najednou není, asi to někde nabořil do
pneumatik. Pak uz jsem jel klidně, hlavně jsem se snažil nikde nenabourat,
abych si to čtvrté místo nezkomplikoval. Za celý zbytek jsem potkal jen
někoho vylítlého v pneumatikách, snad Kruťase. A zrovna když jsem začal ke
konci někoho dojíždět, asi Angela, tak mi ukázali ceduli že je konec. To mě
tak překvapilo, že jsem skoro dostal hodiny. :-) Připadalo mi to kratší.
Závod se mi líbil, hlavně ty souboje s Dizzym byly napínavé. A ani jsem po
závodě nebyl zdaleka tak unavený jako v kvalifikaci. V závodě jsem si zajel
osobák, aspoň vím, že můj čas z kvalifikace byl ovlivněn tou károu č.1.
Dizzy na ní po závodě taky nadával. :)</p>

<h3>Dizzy (Motorbar - Honda)</h3>
<p>Jedním slovem - tragédie. Začalo to už v tréninku, kde mě nějaká pomalá
červená svině blokovala a jakmile jsem jí předjel, tak mě poslala do
pneumatik. Kára byla natolik zablokovaná, že jsem musel vylézt a odtlačit
jí. Zajel jsem 15.79, což nebylo zas tak hrozné, protože Jaguar byl o dost
horší, hlavně díky káře, s kterou jsem se měl za chvíli seznámit. Do
druhého tréninku jsem radši nenastoupil, protože mě dost bolela žebra z
pátku, kdy jsem tam trénoval s Gigim a Tominem. Měl jsem káru, která dost
špatně držela a dvakrát jsem se udělal před restaurací. V pátek to bylo
ještě OK, ale přes noc jsem to začal dost cítit. Pak přišlo na řadu
losování, to bylo to nejhorší. Vylosoval jsem si 2, tedy druhou káru na
startu. A protože na startu už dvě stály, tak jsem věděl, že to bude
jednička, s kterou Jaguar zajel o 2 sekundy hůře, než byl jeho nejlepší
čas. Měla neskutečně křivej rám, takže do levých byla mírně přetáčivá, což
mi tolik nevadilo, ale horší bylo, že do pravých a především pomalých byla
hrozně nedotáčivá, volant se musel rvát ohromnou silou. Navíc společně s
Josovou stála a byla tedy studenější. To jsem si bohužel dopředu neuvědomil
a odjel zaváděcí kolo poměrně rychle, takže jsem si ještě na startu pěkně
postál a kára zase mohla vychladnout :-(. Ale ta teplota by mi ani tolik
nevadila, ten rám byl mnohem horší. Pro představu, ve druhé zatáčce všichní
brzdí smykem, ale tahle kára se tam do smyku prostě nemohla dostat. Start
proběhl v pořádku, Jaguar byl sice o trošku rychlejší, ale jednoduše jsem
ho vedle sebe nepustil. 2 kola se držel těsně za mnou, ve třetím jsem si
nepodržel defenzivní stopu a on se mi tam nacpal. V poslední zatáčce tohoto
kola jsem do něj trochu drcnul, ale bylo to spíš takové oťukávání :-).
Další 3 kola jsem se držel tak 2m za ním. Ale pak jsem udělal v chybu, měl
jsem drobnější kolizi, tak 8 sekund. To už bylo jasné, že Jaguara dojet
nemůžu, zbylo mi jen vzívat motoristická božstva, aby na něj seslali něco
ošklivého :-)). Ale to se nestalo, naopak mě ke konci začali docházet síly,
protože pomalé pravé zatáčky jsou tam 3 a do každé jsem musel volant
doslova narvat. Červené světlo bylo pro mě vysvobozením, sice se mi závod
zdál kratší, ale já už bych moc kol neodjel. Kdybych věděl, na jaké káře
pojedu, tak bych ani do závodu nenastoupil.</p>

<h3>Kruťas (Lobo - Lobotech)</h3>
<p>Moje zprvu nevinná návštěva Kart-centra v Radotíně nabrala nečekaný
vývoj, když mi na místě byli představeni dva borci z GP2 a 3 soutěže:
Jaguár a Dizzy. Pak jsem se dozvěděl, že se opravdu chystá závod. Ještě
jsme s Angelem stihli odkroužit desetiminutovku na seznámení s tratí a s
károu. To se však již nepodařilo Radkovi, který se nestačil rozhoupat. Tato
seznamovací jízda začala šťastně již v boxech - když jsem si vybíral
přilbu, nezkušeně jsem vybral tu nejmokřejší, a ten smradlavej pot se mi
při nasazení vylil rovnou přes oči. Pak hned v prvním kole jsem nezvládl
nezvyklé reakce káry na pohyby volantu a opřel vozítko o pneumatiky.
Následně okolo mě profrčeli všichni, včetně dvou holek stiženejch zjevnou
bulimií. Naštěstí jsem tří z těch lidí zase hned předjel, jinak bych si
snad a ni netroufl do dalšího závodu. Bolení rukou po jízdě se v
následující přestávce stihlo akorát rozležet.<br>
Chystal se závod. Neznal jsem soupeře (a díky tomu, že jsem si nutně musel
odskočit), ani své postavení na startu. Na můj dotaz u Krysy jsem se
dozvěděl, že poslední kára je moje. To se změnilo v zaváděcím kole, když
Radkovi chcíply koně a já ho nechal za sebou. Stejně jsme oba stáli na
startovní rovince až v zatáčce.<br>
Těsně po startu, při následujícím nájezdu do ostré vracečky jel Angelo víc
ze široka a já se vecpal do mezery. Zajímavé bylo, že v té chvíli už přede
mnou nebyl nikdo vidět. To vydrželo většinu závodu. Angelo se stabilně
držel asi o 30 metrů za mnou, ostatní jsem neregistroval.  Snažil jsem se o
co nejlepší časy, ale dělal jsem spousty chyb o kterých jsem věděl, ale
ještě víc těch o kterých nemám ani páru. Také místy jsem ztrácel
soustředění a jezdil mechanicky. Někdy po polovině závodu se zatáčku za
mnou objevili tři jezdci. Můj první dojem, že mám dost času zmizel asi za
20 vteřin, kdy už mi seděli za zadkem. Pouštěl jsem je jak to šlo, a
myslel, že se jich budu chvíli držet. No ani náhodou, byli hned pryč. Dále
se pro mě nic neměnilo až do cíle.<br>
Z pohledu na výsledkovou listinu je vidět, že pole se rychle rozdělilo do
tří víceméně nerovných skupinek. V první vítězové, se kterými se nemůžeme
měřit. Mimochodem, uvítal bych nějakou diskuzi, kde bych z nich vytáh, jak
se to krucinál jezdí. Ve druhé skupině dosahovali pěkných časů další dva
borci. No a pak my, nováčci, jako kuželky k objíždění. Gratuluji vítězům, a
zvu poražené k dalším tréningovým jízdám, ať to trochu stáhneme. A pak
nesmím zapomenout na Radka, který ve své první jízdě zajel hned lepší čas
než já.<br>
V každém případě jsem se skvěle pobavil.</p>

<h3>Angelo (Hornets - Metrotec)</h3>
<p>Zavody uz pro me zacaly vlastne na ceste do Radotina. Jednak nase
skupina vyjela dost pozde, jednak jsme se porad motali a kdyz uz jsme se
domotali na misto, prejeli jsme a silny provoz nam umoznil se otocit az na
Smichove... Presto jsme prijeli jeste pred zavodem a tudiz jsem i ja stacil
zajet &quot;kvalifikaci&quot;. Byla to moje prvni jizda v motokare a podle
toho taky vypadala. Vlastne jsem se seznamoval s funkcemi motokary,
podarilo se mi zjistit, nac jsou vsechny dva pedaly, k cemu je to kolo
uprostred a dokonce i to, ze trat je lemovana mantinelem z pneumatik. Byla
to dost bolestna zkusenost, hlavne pro moje ruce. Dosahl jsem jednoznacne
nejhorsiho casu, ale protoze se dva piloti, konkretne Radek i Krutas
nezucastnili kvalifikace, vyjizdel jsem do zavodu ze slibneho sesteho
mista. Hned na startu me predjel Krutas, ackoliv jsem drzel plyn az na
zemi. Od te doby vlastne zavod s ostatnimi na par minut skoncil, protoze za
mnou, ani prede mnou se nic nedelo. Tudiz to byl boj me samotneho s mym
samotnym, boj s gravitaci, odstredivou silou, strachem a neuveritelnou
zizni. Volneho casu jsem tedy vyuzil k hledani moznosti prujezdu zatacek,
pricemz kola jsem jaksi nepocital. Nezbyvalo mi nic jineho, nez se snazit
nechybovat a naucit se jezdit. Marne jsem doufal, ze cele startovni pole se
rozhodne zaparkovat v pneumatikach a ja zvitezim. Z mirne letargie me
probudil NAPROSTO BRUTALNI UTOK Krysy, ktery mi dost nevybiravym zpusobem
projevil, ze na danem miste a v danem case jaksi nemam co delat :-)). Pote
me predjeli Kobdzey a Jos, pravdepodobne v tomto poradi. Na ne jsem si vsak
dal pozor a na vhodnych mistech jsem se pokusil jim uvolnit stopu. V
zaverecnych kolech jsem se pokousel nevypadnout z koncentrace, protoze pro
zacatek jsem toho mel ponekud dost. Vysvobozeni v podobe prijezdu do depa
prislo v pravy cas. Nejak jsem se dostal ven a sel hledat zdroj nejake
tekutiny...</p>

<h3>Radek (Italdesign - Lamborghini)</h3>
<p>V neděli po strastiplné cestě z Loun do Radotína jsem se ocitl poprvé na
závodním okruhu motokár. Můj původní záměr shlédnout závod a potom si dát
10 minut na zkoušku se brzy rozplynul poté, co mě Jaguar přemluvil, abych
nastoupil přímo do závodu. Mé šance na nějaké dobré umístění byly zcela
mizivé. Nulové zkušenosti a start z posledního místa nebylo to pravé
ořechové, ale i přesto jsem přijal.<br/>
Ještě než jsem usedl do kokpitu, dostal jsem rady od Jaguara, abych tempo
jízdy postupně zvyšoval. &quot;Prostě v klidu!&quot;<br/>
Usedl jsem za volant a ihned začal zkoušet chování káry. Nejprve jsem
několikrát vyšlápl plyn. Nastartovali mi motokáru a já jsem proces opakoval
s brzdovým pedálem. Neneštěstí si mě v tu chvíli všiml jeden z pořadatelů a
upozornil mě, že plyn je vpravo. Hmm, tak dík!! Potom už jsem se rozjel a
na historku s chytrým pořadatelem zapomněl.<br/>
První zatáčku jsem zvádl, ale hned v té následující jsem strhl volant
příliš brzy. Následkem toho došlo k mému prvnímu seznámení s pneumatikami.
Asi po půlce kola jsem chybu zopakoval, takže ostatní piloti na mě museli
čekat se startem. Startoval jsem z posledního místa, takže moje pozice byla
až v zatáčce.<br/>
Hned po startu všichni vyrazili ostře, zatímco mě připadalo, že já jedu
jako s hnojem. První kolo jsem projel systémem brzda - plyn, ale bez
nehody. To mě vedlo k tomu, že všechny rady o postupném zvyšování tempa
byly zapomenuty a začal jsem jezdit co to dalo. V následujících kolech jsem
teprve zjišťoval techniku jízdy, takže další setkání s pneumatikami nedalo
na sebe dlouho čekat. Jeden příklad za všechny: ve chvíli kdy mě o jedno
kolo předjel Kobdzey, tak jsem se ho snažil držet. V jedné rychlé zatáčce,
o které jsem již veděl, že stačí ubrat plyn, mě Kobdzey doslova ujel.
Usoudil jsem, že se zatáčka projíždí na plný plyn. V příštím kole jsem to
hned vyzkoušel. Následek byl ten, že jsem v celkem značné rychlosti vletěl
do hrazení! To mě na chvilku zklidnilo (asi tak na dvě zatáčky), ale potom
už jsem zase doslova ztratil vědomí a kroutil zatáčky jako naprostej magor.
To mě ale už opouštěli zbytky fyzických sil. Poslední tři kola jsem se
držel na trati jenom silou vůle. Po projetí cíle a následném kole jsem
ještě měl menší kolizi, ale samotný fakt nebyl takový problém, jako to, že
jsem už neměl sílu se dostat z pneumatik. Když jsem pak v depu vylezl z
motokáry, zamotal jsem se jako po několika pivech. Ruce jsem téměř necítil
(až do středy;-) ).<br/>
Nevím jestli byl dobrý nápad poprvé v životě nastoupit do dvacetiminutového
závodu! I přes tento pocit doufám, že v dalším závodě už určitě nebudu
poslední.<br/>

<p>(komentáře posílejte na <a
href="mailto:kvr@centrum.cz">kvr@centrum.cz</a>)</p>
<br>
