<h2>Bodování</h2>

<h3>Bodování závodu</h3>
<p>Vítěz každého závodu dostává 100 bodů, poslední jezdec přesně jeden bod.
Body ostatních se počítají podle funkce tvořené z jedné poloviny lineární a
z druhé exponencionální:<br>
50.0*(N-P)/(N-1)+50.0<sup>(N-P)/(N-1)</sup><br>
kde N je počet jezdců a P pozice konkrétního jezdce (od 1 do N). Body jsou
u každého jednotlivce zaokrouhleny na 3 desetinná místa, tedy ještě před
celkovým součtem pro sezónu, či jen pro soutěž týmů.</p>

<h3>Bodování jednotlivců</h3>
<p>Pro soutěž jednotlivců se počítají 2/3 nejlepších (podle bodování)
závodů, v této sezóně tedy 3 závody. V případě rovnosti bodů rozhodují body
ve zbylých závodech, dále pak počet nejlepších umístění, druhých
nejlepších, ... a nakonec jednoznačně závod, ve kterém bylo nejlepšího
umístění dosaženo (dřívější vyhrává).</p>

<h3>Bodování týmů</h3>
<p>Z každého závodu se pro tým počítají dva nejlepší výsledky. V případě
rovnosti rozhoduje počet nejlepších umístění jednotlivých jezdců, druhých
nejlepších atd. a nakonec opět závod, ve kterém bylo nejlepšího umístění
dosaženo.</p>
