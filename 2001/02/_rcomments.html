<h3>Krysa von Ratteburg (Alfa Romeo - Porsche)</h3>
<p>Na tento závod jsem přijel samozřejmě s tím, že budu bojovat o první
pozici. Jenže už kvalifikaci jsem prohrál, přesto, že jsem je jel dvě, ani
jedna nebyla podle mých představ. V první bylo poznat, že káry stály na
místě už dlouho, měly studené motory i gumy, takže na trati příliš
klouzaly. Zajel jsem jen 35.13. V druhé jízdě, které jsem se neúčastnil, se
přede mě dostal Fija časem 34.62, ale neztrácel jsem naději, rekord mám
ještě o dvě desetiny lepší. Jenže v další jízdě na trati byli tragédi,
takže jsem měl čistých jen několik kol - daly by se spočítat na prstech
jedné ruky. Výsledkem bylo jen 34.90, tedy první řada na startu.
Nejzajímavější okamžik z kvalifikace byla asi nepříjemná havárie, kdy jsem
nezvládl výjezd z klopenky a ve vysoké rychlosti jsem šel pravým předkem do
pneumatik, mé žebra z toho neměly zrovna dobrý pocit ;-) Do závodu jsem
nastoupil s pětkou, tedy stejnou károu, s jakou jsem jel první kvalifikaci,
měla menší problémy - nedotáčela doleva, což byl problém hlavně v klopence,
a taky poměrně špatně brzdila. Odstartoval jsem dobře, zavěsil se za Fiju a
hledal příležitosti k předjetí. Kvůli problémum s brzdami jsem byl znatelně
pomalejší v zatáčkách před cílovou rovinkou, takže o předjetí na ní nemohla
být řeč. Na druhé straně jsem získával v částech náročných na plynulý
průjezd, hlavně v zatáčkách po šikaně za sloupem, tam jsem se dvakrát
dostal na půl káry vedle Fiji, ale ten mi vždy zavřel cestu, takže jsem
musel ještě brzdit, abych neskončil v pneumatikách. Další části byl komplex
před soutěskou, kde jsem poprvé zaútočil ve 13. kole, kolidovali jsme a
stálo nás to oba 5 vteřin. Fija měl čumák těsně před mým, takže jsem musel
trošku zacouvat, abychom se znovu rozjeli. Druhá velká šance přišla v 18.
kole, kdy šel Fija do smyku víc než obvykle, nekompromisně jsem se tam
vecpal, Fija šel lehce do gum a byl jsem o půl káry před ním. Fija se však
nevzdával, snažil se jet vedle mě, ale do soutěsky se prostě dvě káry
nevlezou a tak zaparkoval v pneumatikách definitivně. Poté jsem si vytvořil
menší náskok před &quot;externím&quot; Michalem, který jsem do konce
udržoval. Závod to byl docela náročný, hlavně psychicky a tak jsem měl v
cíli z vítězství docela radost ;-)</p>

<h3>Fija (Hornets - MetroTec)</h3>
<p>Pro mě tenhle závod začal čekáním na Čiča na autobusáku, takže jsme
nestihli první jízdu. Nevadilo mi to, stejně jsem chtěl jet pouze jednu
kvalifikaci. Do té jsem si vybral káru č.2, byla sice lehce pokřivená, ale
dobře akcelerovala i brzdila. Po asi 5ti kolech jsem zahřál gumy (předtím
nejela, ale dýl než 4-5 kol zahřátí gum netrvá) a pak se mi na relativně
volné dráze (jeli jsme jen 3) podařilo zajet 34,62, přičemž i další 3 kola
byla pod 35 a stačila by na pole-position.  První úkol jsem tedy splnil, a
Kryse se na stejné káře v další jízdě (snad i &quot;díky&quot; pomalým
okolistům) nepodařilo můj čas pokořit. Dalším úkolem bylo vybrat si dobrou
káru do závodu. Jaké však bylo mé &quot;překvapení&quot;, když jsem si opět
&quot;vytáhnul&quot; č.3 ! Po konzultaci s mechanikem jsem si tedy vybral
č.6, která byla ještě volná, ale bohužel, byla o dost horší než
&quot;dvojka&quot;. Přesto se mi podařilo v první zatáčce udržet vedení.
Krysa na &quot;pětce&quot; byl ale rychlejší, především před levou o 180
stupňů před klopenkou, a pak v té dvojzatáčce před depem - tedy v pomalých
technických úsecích, kde se projevovala nevyváženost křivého rámu. Již ve
4. kole došlo k prvnímu pokusu o předjetí a to se opakovalo ještě 2x bez
úspěchu (3. pokus nás ale oba stál asi 8-10 s a dojel nás Michal, dokázali
jsem mu však zase ujet). Napočtvrté (z mého pohledu! vyprošuju si právo na
subjektivitu :-))) ve dvojzatáčce Krysa přidal místo brždění a poslal mně
do gum (dost hnusný pocit, když mám plný levý rejd a auto jede jak po
kolejích - rovně ...). Dostali jsme se tak vedle sebe, ale Krysa byl
vevnitř a když jsem se snažil rozjet, &quot;uklidil mně&quot; do gum
dsůkladněji. Stálo nás to zase cca 8s a při rozjíždění mně predjel Michal
na 270ccm. Současně se na &quot;dostřel&quot; dotáhnul Kobdzey. Tomu jsem
sice překvapivě rychle ujel, ale na Michala jsem mohl leda udržovat odstup,
stáhnout už se to nedalo. Takže jsem v poklidu dojel do cíle, na třetím (a
po redukci o externího Michala se silnější károu na druhém) místě. Upřímně
přiznávám, že si Krysa zasloužil vyhrát, byl v závodě rychlejší a jiný
způsob předjetí, než jaký použil, by mu k tomu dostat se přede mne
nestačil. Současně se vymlouvám na horší káru :-))) Třeba mi to
&quot;příště&quot; při losování káry do závodu vyjde lépe. Zatím si
rozhodně věřím.</p>

<h3>Čičo (Careysport - Renault)</h3>
<p>Do pretekov som nastupoval s jediným cieľom - získať licenciu na 270ccm
káru. Kvalifikácia mi však vôbec nevyšla, keď prvú jazdu som zmeškal, a v
druhej som nemohol zajazdiť svoje optimum kvôli premávke na trati. Zaradil
som sa teda na štarte až na koniec roštu. Odštartoval som veľmi dobre, ale
ešte pred prvou zatáčkou som musel tvrdo na brzdy, lebo predo mnou bola
poriadna mela a v zatáčke poriadne tesno. Jazdil som na konci vláčiku celé
jedno kolo. Potom kolidoval Kobdzey s Dizzym, čím som si polepšil o jedno
miesto. Snažil som sa Kobdzeya udržať, ale ten sa mi po niekoľkých kolách
vzdialil, keď som spravil zopár malých chýb. Potom som sa ukľudnil a začal
som jazdiť minimálne o pol sekundy na kolo rýchlejšie časy. Do priameho
súboja som s však nedostal, lebo Kobdzey jazdil identické časy ako ja a tak
odstup, ktorý si vytvoril v prvej polovici závodu som zmenšil len nepatrne.
Teší ma však, že v závere som zajazdil čas,, ktorým som získal licenciu na
270ccm káru a tak som si splnil svoj cieľ.</p>

<h3>Dizzy (MotorBar - Honda)</h3>
<p>Do prvního tréninku jsem si vybral káru č. 8, což nebylo nejšťastnější.
Doleva přetáčivá, doprava nedotáčivá (jako minule 3). Nejvíce jsem tak
ztrácel za sloupem, kde jsem musel hodně brzdit. Nakonec jsem se nedostal
ani pod 37, takže jsem nepřekonal nejlepší čas z minule. Po našem tréninku
jela druhá půlka a podle očekávání všichni zajeli lepší čas. Před druhou
částí se mi zpět do 8 nechtělo, ale ostatní káry byly studené. Rozmýšlel
jsem se tak dlouho, až mi 8 sebral nějaký externí jezdec. Tak jsem si sedl
do 7 a bylo to opravdu šťastné číslo, byla perfektně vyvážená, možná
zapínal dřív omezovač, ale tu rychlou šikanu za sloupem jsem mohl brát
téměř naplno. Na trati se sice motali tři nováčci včetně jedné holky,
kterou jsem předjel snad pětkrát, ale zajel jsem si svůj rekord 36.2x, což
mě posunulo dokonce na 4. místo na startu. Michal s Čičem už druhou část
nejeli, takže jsem startoval z 2. řady. Docela důležitou procedurou před
závodem bylo losování čísel, moc jsem si přál znovu sedmičku, což se mi
taky povedlo. Připadal jsem si jak Maverick :-). Při startu jsem vyrazil
téměř stejně jako Krysa a Fija, Kobdzey trochu zaspal (a možná měl i
pomalejší akceleraci), takže jsem se za chvíli dostal na úroveň Kobdzeye.
Ten, jakmile si mě všiml, tak mě přitlačil na levý mantinel. Jenže kára je
podstatně pevnější než formule, takže jsem neubral, Kobdzey se sice o mě
pořádně otřel, ale to bylo tak vše. Brzdy jsem si ohlídal a protože jsem
byl na vnitřku (neodpustil jsem si gesto a la DC :-) ), tak jsem se po
první zatáčce dostal na 3. místo. To trvalo 1 kolo. V první zatáčce se mi
moc nepovedl výjezd, Kobdzey vyjel vnitřní stopou vedle mě. Pak následuje
pravá rychlá zatáčka, já měl káru nasměrovanou správně, jenže těsně před
bariérou jsem dostal zleva ránu od Kobzeye, kára uhla a já to vzal kolmo do
gum. A bylo pro mě po závodě. Kdybych to neměl zaplacené, tak prásknu
helmou o zem a odejdu. 25 sekund jsem se vyprošťoval (přední kola byla
zvedlá), možná jsem se měl více snažit než vztekat. Být to v GP3, tak bych
to otočil a sestřelil Kobdzeye :-). Pak už jsem si jezdil jen tak, když mě
předjela vedoucí trojka, tak jsem se jí snažil držet, což se mi docela
dlouho dařilo, protože se tam nějak navzájem pošťuchovali. Ale jakmile se
mi začali vzdalovat, tak jsem zase jezdil hůře. Někdy v půlce se ke mě
přiblížil Kobdzey, ale měl štěstí, že jsem za tu dobu vychladl a asi po 3
kolech jsem ho pustil, asi 2 kola jsem se pak držel těsně za ním, dokud
jsem neudělal chybu a on se mi nevzdálil, to samé se pak opakovalo s Čičem
(toho jsem pustil ihned). Narozdíl od minule jsem byl mnohem více unavený,
bylo mnohem větší horko a od půlky jsem měl sucho v krku. Ale zase dopadly
lépe ruce, protože jsem si vzal rukavice. Jenom jsem měl velkou modřinu na
holeni od něčeho, co mi pořád vráželo do pravé nohy. Spokojený jsem
rozhodně nebyl - 6. místo bez licence, ale na druhou stranu jsem se ze
všech nejvíce zlepšil.</p>

(komentáře posílejte na <a href="mailto:kvr@centrum.cz">kvr@centrum.cz</a>)
