<p>První závod se konal 30. května 2001 v Brněnském M-Paláci.</p>

<p>Tento první závod se neobešel bez organizačních problémů ze strany
provozovatele - nebylo k dispozici očekávaných 7 kár a tak T-Rex musel
závod odjet s 270ccm strojem.</p>

<h2>Kvalifikace</h2>
<p>Už v kvalifikaci se ukázala kvalita pilotů, až na nováčky se hned v prvním
tréninku dostali všichni na 1-3 desetiny od hranice na licenci, v
druhé desetiminutovce ji až na Kobdzeye všichni dostali, Kobdzey dostal na
poslední trénink špatný vůz a tak si musel na licenci počkat až na závod.
Kvalifikaci nakonec zajel nejlépe &quot;domácí&quot; jezdec T-Rex, první
řadu doplnil Krysa von Ratteburg, pořadí na dalších místech bylo Fija, Jos
Verstappen, Kobdzey a na startovní rošt uzavírali nováčci Čičo s
Dizzym.</p>

<h2>Závod</h2>
<p>Před závodem proběhlo losování o motokáry, Krysa s Josem si motokáry po
dohodě přehodili - jeli tak na stejných strojích jako poslední kvalifikaci.
Velmi nespokojen byl Fija, který si vylosoval stroj č. 3 - jak se později
ukázalo, asi nejhorší stroj, který byl k dispozici. T-Rex byl nucen kvůli
nedostatku 200ccm-motokár jet se silnějším strojem.</p>

<p>Po zhasnutí červených světel uhájil první pozici T-Rex, pronásledován
Krysou, na ostatních pozicích se však děly věci - Fija se svým strojem
nebyl schopen dobře odstartovat, na startu ho předjeli Jos, Kobdzey Čičo.
Po první zatáčce bylo tedy takové pořadí: První T-rex jedoucí s 270, stíhal
ho Krysa, za ním Jos, Kobdzey  Cico, Fija a Dizzy. Vedoucí dvojice se lehce
vzdálila třetímu Josovi, za ním jezdili v odstupu Kobdzey, Čičo
pronásledován Fijou a Dizzy. Krysa se 4 kola držel za T-Rexem, ale jízdu za
silnějším strojem dlouho nevydržel a T-Rex se mu začal vzdalovat. Mezitím
se Fija dostal pred Čiča a začal stíhací jízdu za Kobdzeyem, na ktereho
ztracel asi 4 sekundy. Díky občasným chybám Kobdzeye a díky bezchybné jízdě
Fiji jedoucího s horším vozem se posledně jmenovanému podařilo zhruba v 18
kole Kobdzeye předjet v rychlé pasáži za prvni zatackou. Fija měl lepší
výjezd ze zatáčky a po objetí sloupu zleva se ocitl na 4. místě. Manévr
proběhl čistě také proto, že Kobdzey ve snaze o zabránění nehody trochu
přibrzdil. Jeho snahu o následné stíhaní Fiji přerušil T-rex, který ho
předjel, poté již Kobdzey neměl kontakt s Fijou a jeho 5. misto se zdálo
zpečetěno. Tou dobou se situace ve zbytku pole nijak neměnila, za zmínku
stojí pěedjíždění Dizzyho a Čiča ostatními jezdci o kolo. Oba zde prokázali
dostatek zkušeností a postřehu, kdy včas a vhodně uhýbali rychlejším
jezdcům. T-rex tedy bezpečně kraloval závodu, za ním jezdil už s větší
ztratou Krysa, který kontroloval své druhé místo před Josem Verstappenem.
Asi v 24. kole Fiju potkala hotová tragédie. Když už se zdálo, ze dojede
aspoň na 4. místě, tak mu náhle prasklo lanko od plynu, a to byl pro něj
konec závodu. Všichni jezdci jezdící za ním si rázem polepšili o jednu
pricku. Zejména pro Dizzyho to znamenalo první bod se současně první
zkušeností v motokáře. Zrovna Dizzy se postaral v závodě o zajímavý souboj
s Čičem, o němž si po jeho chybě myslel, že se ocitnul za ním a tak ho
úspěšně dlouhou část závodu blokoval. Čičo byl přitom již v té době skoro o
kolo před Dizzym, jezdci se k tomuto problému jistě sami vyjádří. Ke konci
klání se až na výjimky nic podstatného nedělo, Kobdzey se v předposledním
kole nechal předjet jeho týmovým kolegou o jedno kolo a Krysy se v
posledním kole úspěšně držel.</p>

<p>T-rex zvládl roli favorita na výbornou, škoda jen, že nemohl jezdit s
200, jeho souboj zejména s Krysou by byl jistě napínavý. Konečné bodování
tedy zni: 10 bodu T-rex, 6 bodu Krysa von Ratteburg, 4 body Jos Verstappen,
3 body Kobdzey, 2 body Čičo a jeden bod Dizzy. Fija po selháni motokáry
nemá bod žádný. V týmovém hodnocení vyhrál Zlín Sport s 10ti body, Alfa
Romeo - Porsche (9 bodů), Careysport - Renault (6 bodů), MotorBar -
MetroTec (1 bod).<br>
Závod obsahoval všechny prvky napínavého klání, napínavý
start s předjížděním, stíhací jízdu, pěkné předjížděcí manévry a také
odstoupení ze závodu z tech. důvodu, které se bohužel občas v závodech
také vyskytne.</p>

<p>Nakonec se dá říct, že tato akce dopadla úspěšně a doufejme, že
odstartuje sérii dalších, které proběhnou jistě v brzké budoucnosti.</p>

<p align=right><i>Kobdzey</i></p>
