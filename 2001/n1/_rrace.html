<p>Pátý závod, první mimo soutěž, se jel 3. listopadu v Kladně.</p>

<p>Tento závod dostal jméno Le Kladno - jako první nebyl totiž krátkým
závodem jednotlivců, ale vytrvalostní závod týmů. Zúčastnily se "jen" čtyři
týmy, každý se třemi jezdci, závod se jel na jednu a půl hodiny a bylo
povinných 5 zastávek se střídáním jezdců, naštěstí bez doplňování
paliva.</p>

<p>Před závodem se určily týmy - za první jezdili (v uvedeném pořadí)
Kruťas, Pavla, Krysa, za druhý Kobdzey, Jaguar, Villeneuve, za třetí Fenix,
Radek, Angelo a za čtvrtý Dizzy, Honza, Tomino. Pořadí pro závod se
tentokrát určilo podle vylosovaných kár.</p>

<h2>Závod</h2>
<p>Do závodu tak startoval z první pozice Kobdzey, za ním byli Kruťas,
Fenix a Dizzy. Start byl letmý a jelo se přímo z boxů. Hned v prvním kole
na to doplatil Kruťas, který nezachytil informaci o letmém startu, na
startovním roštu zpomalil a klesl tak na poslední místo. To však dokázal
během několika kol rychle napravit, předjel dva jezdce před sebou a začal
stahovat Kobdzeye, který už získal mírný náskok před zbytkem. To se mu
podařilo a během několika kol jezdil těsně za Kobdzeyem, předjet jej však
nedokázal. Ke konci první 15-timinutovky se ještě stihl dopustit několika
chybiček a tak zase ztráta mírně narostla. Před první zastávkou tak bylo
pořadí Kobdzey, Kruťas, Fenix, Dizzy.<br/>
V druhé skupině se pořadí začalo rychle měnit - Jaguarovi se podařilo
udělat několikery hodiny, čímž dostal svůj tým na poslední místo. Naopak
výborně zajel Honza, a z do té doby posledního místa dokázal svůj tým
dostat na místo první. Hodiny předvedli také Pavla s Radkem, ti
klesli/postoupili na druhé a třetí místo.<br/>
Při následujících zastávkách zcela nevyšla výměna Krysy místo Pavly, když
Krysa nebyl včas připraven a došlo tak ke značnému zdržení. To se Krysa
snažil dohnat, po dojetí Villeneuva však do něj vrazil, ten šel do hodin,
Krysa kolizi přestál bez problému, ale za manévr dostal 10ti-vteřinovou
Stop&amp;Go. I přesto nakonec dokázal posunout svůj tým na první pozici, v
polovině závodu tak bylo pořadí Krysa, Tomino, Angelo a Villeneuve. K
menšímu problému došlo opět při výměně Krysy, tentokrát za Kruťase, když
prvně jmenovaný nedokázal správně dobrzdit a dostal hodiny v boxech.<br/>
Kruťas přesto do další 15ti-minutovky vjížděl na první pozici a svůj náskok
dále zvyšoval a před zastávkami byl o necelé kolo před druhým Dizzym,
Kobdzeyovi se podařilo jeho tým posunout na předposlední pozici před
Fenixe.<br/>
V předposlední 15ti-minutovce opět potvrdil svou rychlost Honza, předjel
zpátky do té doby první Pavlu a ke konci svůj náskok zvýšil na jedno kolo.
Na dalších pozicích se nic nezměnilo...<br/>
V posledních patnácti minutách se Krysa rychle dostal za Tomina, ale
příležitostí k předjetí moc nebylo. Po dvou kolech šel Tomino v pravotočivé
vracečce do hodin, z čehož byl obviněn právě za ním jedoucí Krysa a dostal
tak další Stop&amp;Go. Spoluúčast na těchto hodinách rozhodně odmítal a
vlajku ignoroval. Po třech kolech byla Stop&amp;Go vynucena zablokováním
průjezdu cílovou rovinkou. Tímto padla také poslední šance na stažení
Tominova náskoku, stejně tak se nepodařilo Angelovi dojet Villeneuva a tak
se pořadí v této části už nezměnilo.<br/>
Vítězství tak získal tým ve složení Dizzy, Honza, Tomino, za nimi skončili
Kruťas, Pavla a Krysa, se ztrátou jednoho kola pak následovali Kobdzey,
Jaguar, Villeneuve a na posledním místě skončili Fenix, Radek a Angelo.
</p>


<p align=right><i>Krysa</i></p>
