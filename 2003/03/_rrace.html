<p>O čtvrtý závod v Modřicích nebyl zrovna velký zájem a hrozilo tak další
zrušení, naštěstí se přihlásila domácí stáj Toyota-Power (jmenovitě nováčci
v sérii Neo a Radek). Počet účastníku se tak navýšil na šest, což je
přibližně minimum, aby se závod konal. Zbývající čtveřici tvořila
favorizovaná stáj Alfetta (Krysa, Kobdzey, Ivoš) a Dizzy.</p>

<p>Kvalifikace se zúčastnili pouze čtyři jezdci, Neo s Radkem šetřili síly
na závod za cenu poslední řady. Pole si vyjel podle očekávání Krysa, o
sekundu za ním zaostal Ivoš. Třetí člen jejich stáje Kobdzey měl nejslabší
károu č.4 a byl o další sekundu pomalejší než Ivoš, na třetí místo se před
něj dostal Dizzy.</p>

<p>Černého Petra, tedy káru č.4 si do závodu vylosoval Radek, takže těžko
mohl pomýšlet na lepší umístění. Samotný start proběhl bez předjetí, jediná
výměna pozice proběhla během prvního kola, kdy Kobdzey předjel Dizzyho. V
následujících 19 minutách už k žádnému většímu souboji nedošlo. Hned od
prvního kola začal Krysa ujíždět trojci Ivoš, Kobdzey, Dizzy, posledně
jmenovaný ale po několika drobnějších chybách ztratil bezprostřední
kontakt. Pátý Neo během prvního kola narazil, brzy se ale vrátil na svojí
pozici před Radka. Až ve 2/3 závodu narušil nudný průběh Dizzy, který po
dvojích hodinách ve vlásence ztratil spoustu času a jeho náskok před Neem
se zmenšil na pouhých 5 sekund, ten ale udržel až do cíle. Zhruba stejný
rozdíl dělil v cíli druhého Ivoše a třetího Kobdzeye, oba měli ztrátu téměř
kola na Krysu.</p>

<p align=right><i>Dizzy</i></p>
