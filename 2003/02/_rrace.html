<p>Druhý závod se jel na východním konci republiky v Břeclavi...</p>

<p>Kvůli absenci časomíry se kvalifikace jela opět jen na dvě ostrá kola, v
tomto boji nervů nejlépe obstál Jima, za ním se seřadili Krysa a domácí jezdci v
pořadí Salám 1, Salám 2 a Ála. Na skupinu B pak zbyli Ivoš, Kodbzey, Fija, Koběr
a Dizzy.</p>

<p>Dle vzoru z předchozího závodu se rozhodlo opět po kvalifikaci obrátit směr
jízdy...</p>

<p>Ve skupině B se na čelo brzy probojoval Kobdzey a začal svým soupeřům
nekompromisně ujíždět. Na dalších pozicích se strhnul tvrdý boj mezi Ivošem,
Fijou a Koběrem. Nejdříve se Ivoš propadl až na třetí místo a s Koběrem začali
mírně ztrácet na druhého Fiju, s větší ztrátou se na trati pohyboval Dizzy.
Zhruba od poloviny však Fija lehce zpomalil a po dlouhém boji se propadl za
Ivoše i Koběra. Do konce závodu se pak již nic nezměnilo a skupinka dojela v
pořadí Kobdzey, Ivoš, Koběr, Fija a Dizzy.</p>

<p>Start skupiny A proběhl bez problému, během prvních kol se dostali do čela
domácí jezdci v pořadí Jima, Salám 1 a Salám 2, kterým zjevně obrácení směru
nečinilo takové problémy. Ti sváděli tvrdé boje o rozdělení stupňů vítězů,
zatímco v té době pátý Ála a čtvrtý Krysa postupně odpadli pro technické
problémy (jak se později ukázalo, nejspíš jim došel benzín). Do cíle tak dojeli
jen tři jezdci v pořadí Jima, Salám 2 a Salám 1, další dva Krysa a Ála byli
klasifikování na čtvrtém a pátém místě...</p>

<p align=right><i>Krysa</i></p>
