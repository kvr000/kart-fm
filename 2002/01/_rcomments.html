<h2>Skupina A</h2>

<h3>Krysa von Ratteburg (Alfetta Racing)</h3>
<p>Hned po příjezdu jsme dali jeden volný trénink, na který jsem si podle
všeho vybral nejhorší káru (5) a byl jsem poměrně překvapen, že jsem se
nedostal ani přes limit na 270ccm káry. V kvalifikaci jsem měl při losování
více štěstí, první jsem odjel s trojkou, ta sice jela slušně, ale já po
trati kroužil jako bez ducha a až tři kola před koncem jsem se trošku
soustředil a srazil čas najednou o půl vteřiny dolů. Na druhou jsem si
vylosoval šestku, ze začátku se mi zdála pomalá, díky pocitu, že na ní
příliš často (a příliš brzo) působí omezovač, ale přesto jsem stlačil čas
ještě o tři desetinky dolů a ten stačil na pole position. Ten domnělý
omezovač se vysvětlil v posledním (už neměřeném) kole, když mi přeskočila
noha až těsně k plynu a kára najednou vystřelila jako raketa. Asi si ještě
budu muset na ty boty trošku zvykat ;)<br>
Do závodu jsem si vylosoval jednu z nejlepších kár (osmičku), takže po
nejhorší části závodu - startu (zhruba minutové zírání na zelené (ne)světlo
mi zvýšilo tep zhruba na dvojnásobek) - jsem spíše bojoval s časem než se
soupeři a taky jsem ze začátku sledoval boj mezi stájovými kolegy Ivošem a
Kobdzeyem, nutno říct, že jsem z toho byl krapet nervózní :) Zhruba v pátém
kole přišla větší chybička v nájezdu na cílovou rovinku, ta mě stála tak
tři vteřiny, ale vzhledem k náskoku jsem o pozici nepřišel. Po zbytek
závodu už jsem jel relativně čistě, cílem bylo překonat Scorpionův čas :),
což se povedlo, v druhé polovině jsem si dokonce splnil původní cíl, který
mi přišel po trénincích dost nereálný - dostat se pod 34.<br>
V cíli jsem se ještě ujistil o tom, že jak Kobdzey, tak Ivoš svoje pozice
udrželi a získali jsme tak první (a snad ne poslední) triple, doufám, že
jsme tím ostatní jezdce moc neznechutili :o))<br>
Díky všem za účast (organizaci zvlášť), myslím, že to byla skvělá akce a
těším se na další závod...</p>

<h3>Kobdzey (Alfetta Racing)</h3>
<p>Do Brna jsem prijel s vedomim, ze konkurence bude velika, a proto jsem
si v duchu rikal, ze se spokojim s ucasti v A-finale. Po treninku a
kvalifikaci jsem si zacal vice verit. Vedel jsem, ze alfa a omega zavodu
bude jako vzdy v losovani kary. Ma radost neznala mezi, kdyz jsem si
vylosoval karu c. 6. V tu chvili jsem zacal tajne pomyslet na podium.
Snazil jsem se dobre odstartovat, coz se mi docela i podarilo, protoze jsem
po prvni zatacce poskocil z pateho mista na treti. Po te jsem se zacal
soustredit na dojizdeni Ivose. Celkem rychle jsem se mu priblizil a ten me
po "zrale uvaze" :-))) pustil. Krysa jezdil uz hodne prede mnou, tak jsem
se snazil soustredit jen na svuj vykon a vyvarovat se vetsich chyb.
Ocekaval jsem, ze Marvin Ivose a mozna i me dojede, ale nestalo se tak,
mohl jsem si tedy v klidu dojet pro druhe misto, coz byl pro me necekane
vynikajici vysledek a dobry vstup do sezony. Snad jeste vetsi radost jsem
mel z toho, ze nas tym mel prvni tri mista. Kez se to snad jeste nekdy
zopakuje. Verim, ze ano, nebot Ivos dokazal sve kvality. Na zaver musim
priznat, ze na uspechu naseho tymu se mimo jine podilel dobry los pro me,
Krysu i Ivose a nezbyva nic nez to, abychom takove stesti meli i dale.
Celkove hodnoceni akce je tedy skvele. Ucast byla hojna, ze doufam, ze jsme
ostatni motivovali spise nez odradili :-). Uplne na zaver bych chtel rict,
ze mam radost z toho, ze jsem poprve porazil, a hned vyrazne, Fiju, navic
na jeho domovske trati. Aspon jsem mu oplatil posledni zavod v Radotine kde
jsem prisel o celkone treti misto.</p>

<h3>Fija (Hornets - Metrotec)</h3>
<p>Po vyzvednutí Čiča na autobusáku jsme dorazili do M-Paláce právě v čas -
klucí z Prahy zrovna dokončovali druhou (nebou už třetí ?) volnou jízdu.
Takže jsme po lehkých zmatcích kolem ne moc dobré organizace (Petr Horák
potvrdí :-))) vylosovali káry a šlo se na věc. Z mého pohledu losování
dopadlo velmi špatně - první jízda dvojka, druhá jízda pětka. Teda kára, se
kterou Krysa zajel volnou jízdu za neuvěřitelných 37,6 ... tedy, já jsem
tomu věřil, páč jsem věděl, co ta mrcha v sobě (ne)má ... Nuž, v první
jízdě jsem se celou dobu držel na druhém místě časem lehounce nad 35s. V
posledním kole jsem byl odsunut na průběžné třetí místo, a při zjištění,
jaké káry si kdo vylosoval ve druhé skupině, jsem se začal bát o finále A.
Ivoš s pětkou totiž zajel ve druhé skupině taky kolem 36.5, ale do druhé
jízdy měl osmičku či devítku, které spolu s šestkou jely asi nejlíp (teda,
osmička byla ještě o půl vteřiny na kolo lepší než ty dvě, ale pořád byly i
tyhlety káry dobré). A taky že jo - po druhé skupině jsem už byl pátý. Před
svou druhou kvalifikací jsem bojoval sám se sebou, zda si nevyměnit mrchu
pětku za nevylosovanou a tudíž volnou devítku. Ale s přispěním zákazu
Marvina a Petra H. jsem zvítězil nad svým horším já a nastoupil k předem
ztracenému boji s pětkou. A nezajel jsem s ní vůbec špatně - avšak 35,3 na
vylepšení času jaksi nestačilo. Přitom mě předjel o tisícinky právě Petr H.
na jedničce, takže jsem už byl průběžně šestý. A to ještě měla přad sebou
druhá skupina druhou jízdu ... V té mě však stačil předjet už jenom Ivoš na
osmičce. Takže jsem se štěstím startoval z posledního místa ve finále A.
Před sebou jsem však stál na morálním pole ! :-))) Na to, co jsem s tou
pětkou zajel :-))) Do závodu jsem si vylosoval trojku. Podle kvalifikací
nebyla nejhorší, byla jen o málo pomalejší než šestka a devítka a mohla se
měřit s dvojkou. Petr H. si vylosoval pětku, a tak jsem věřil, že mám šanci
na šesté místo. Ale ... pak bylo vše jinak. Petr si místo pětky vzal volnou
sedmičku (která ve středu byla druhá nejrychlejší za osmičkou) a ve finále
B došlo ke kolizi Dizzy - di Apetitto. Druhý jmenovaný, jedoucí na trojce,
mi po B finále říkal: "Fijo, já jsem ti vrazil do Dizzyho a nějak jsem tu
káru asi vohnul, vona vůbec nesedí!". Na startu jsem tedy byl opravdu
"optimisticky" naladěn. Alespoň jsme uzavřeli s Petrem "gentlemen
agreement", že budeme-li jeden druhého žduchat, pustíme se. Na startu jsem
nezaspal, ale v mele v první zatáčce to na lepší než sedmé místo nebylo.
Možná jsem se ale rychleji adaptoval na káru, za chvíli jsem už do Petra
bušil. Po kole jsem ho předjel (no, uznávám, že mě i pustil, dle domluvy
:-))) a jal se stíhat dvojici Milan-Marvin. První menovaný Marvina zjevně s
vypětím všech sil držel za sebou, i za cenu defenzivní taktiky a celkem
rychlého ztrácení na vepředu jedoucí trojici. No a jak tak jedu, zezadu
začal žduchat Petr ... takže po kole a půl jsem ho pustil. Po dalších dvou
kolech Petr zaútočil na dvojici před ním v zatáčce před cílovkou. Já šel do
toho taky, neb Milan udělal chybu a Marvin zůstal zavřený za ním. Ovšem
Petr předjet stačil, já zůstal vpravo od Milana a na jeho úrovni. Milan
začal zatáčet doprava a díky své váze jsem prostě nemohl jet rovně. Než
narazit  do gum u výhledu časoměřiče, raději jsem pustil plyn a zařadil se
opět za Marvina ... a moc dobrý pocit jsem v tu chvíli z Milana neměl :-))
Po dalších pár kolech se s Milanem konečně vypořádal Marvin a začal mu
ujíždět o vteřinu na kolo. Já bojoval s Milanem asi dalších pět kol, přčemž
jednou jsem ho otočil asi o 120 stupnů, ale prostě mě nechtěl pustit. A
díky jeho váze i vyžduchnutí bylo dost těžké ... no, nakonec se povedlo.
Taky jsem Milanovi ujížděl, ale Marvin s Petrem v tu chvíli měli již náskok
celé cílovky. Postupně mě dojel Krysa, který díky osmičce jel zcela jinou
soutěž a byť jsem jel dvě kola za ním bez chybičky, ujížděl mi takřka o
vteřinu na kolo .... Milan byl za mnou již v nedohlednu cílovky, dvě kola
před koncem jsem (i díky kolizi Petra s Krysou při předjíždění o kolo)
dojel Petra, ale na předjetí to již nebylo. Takže nakonec šesté místo a
zklamání ... ale taky trošičku pocit morálního vítězství. Časem ve finále
bych byl čtvrtý, což vzhledem k okolnostem bylo dobré. Však ono jednou i na
Krysu při výběru kár dojde .... :-)))</p>

<h2>Skupina B</h2>

<h3>Santy (Invalid Racing - Miracle)</h3>
<p>Když jsme se Scorpionem a Milanem přijeli do M-paláce, už všichni vesele
trénovali a tak jsme se chtěli hned přidat. Hmm, mechanik neměl drobný, tak
sem si šel rozměnit 1000 Kč, načež mi ostatní ujeli :-))) Hezké.<br>
No nic, potom se losovali káry pro 1 a 2 kvalifikaci. Pro první jsem měl 5
(jak stojí výše, není co psát) a na druhou číslo 2. Takže teprve ve druhé
kvalifikaci jsem měl možnost něco zajet a nakonec sem zajel tuším
35.700.<br>
Na to, že to nebyla nijak super kára a já neseděl v káře od Radotína, šlo
to. Ale bylo to až 10 místo celkově a tedy 3 startovní pozice pro finále B.
Na startu sem nezaváhal a již dopředu vymyšlený předjížděcí manévr jsem
provedl bez jedinné chybičky a naprosto čistě a bez doteku jsem předjel
Radka na výjezdu z první zatáčky. Tím jsem se dostal na první místo a
stíhal Scorpiona. Hmm, to byl vtip :-) Scorpion jel na káře číslo 8 a tudíš
jel úplně jiný závod (asi jako teď Schumacher v Melbourne). Za mnou se to
nějak zašmodrchalo a tak jsem měl náskok, že sem mohl vystoupit a jít na
kafe. Jenže ouha! Závar v úzké části před depem, dojíždím tam, stojím za
stojícím Scorpionem a naráz se všechno rozjede, na levé straně někdo stojí,
Scopi ho objíždí já za ním, jenže dotyčný (nevím kdo) viděl pravděpodobně
jen Scorpiho a mě už zasklil, tedy lépe řečeno nacpal do gum. Aha, no tak
nic, zacouvat a jedem. Sakra, kdo je to za mnou? Vždyť tam byl Dizzy? Aha
to už je Radek, tak deme na to. Zuby nehty jsem ujížděl Radkovi, asi tak 2
desetiny (možná jen jednu) na kolo, ale vždy když sem dojel někoho
pomalejšího o kolo, musel sem zpomalit, než jsme se dostali někam, kde se
dalo předjet a Radek už byl zase těsně za mnou. No, pro mě krásný závod,
nevím jak pro Radka, ale myslím že věděl, že jsem rychlejší, jen jednou mě
zkusil vybrzdit po klopence, ale tam to nemohl stihnout. Moc hezky sem se
svezl.<br>
Zlepšil sem si čas o 6 desetin na 35.100, čímž sem překonal i čas Scorpiona
z kvalifikace. Docela by mě zajímalo, kolik bych zajel na té "božské" káře
číslo 8. Já jel s číslem 2.<br>
Koukám do InfoMapy, ale sakra, kde jsou Džbány????<br>
Nic takového tu není.<br>
Poradí někdo?</p>

<h3>Čičo (Careysport - Renault)</h3>
<p>Do M-paláca som oproti poslednému závodu tentokrát dorazil načas a bol
som rád, lebo som vedel že s jednou kvalifikáciou by som bol určite
posledný.To som však netušil,že keby som šiel len tu jednu,tak by to bolo
jedno. Na prvú kvalifikáciu som si vylosoval č.9 ktorá šla skutočne dobre,i
keď sa mi zdalo že dosť kĺzala.Zajazdil som s ňou tretí čas od konca, čo
bolo na to, že som od Modřického závodu nesedel v káre, vcelku fayn, horšie
to bolo s časom, keď som zaostal za svojím licenčným časom na 270ccm káru z
posledného závodu o 1,2s. Na druhú kvalifikáciu som chytil č.5 a tá bola
strach a hrôza, absolútne neakcelerovala, horko ťažko som sa priblížil k
času z 1.kvalifikácie....výsledok jasný..posledný na štarte, lebo tí, čo
boli za mnou, ma jasne na lepších kárach preskočili.Na štarte som mal ale
krásny prehľad, kto je predo mnou:-) Hneď za prvou zatáčkou vznikla
mela,kde sa zablokovalo zopár pilotov. Videl som vľavo medzeru asi na jednu
káru, tak som sa tam chcel prešmyknúť, ale v tej chvilke sa zablokovaný
Koběr pohol a priškripol ma o pneušky. Kým sme sa vymotali, mali sme dobrú
20m stratu na ostatných. A potom to začalo. Jazdil som o dobrých 7-8
desatín rýchlejšie na kolo ako Koběr, tak som musel skúsiť predbehnúť ho.
Dával som si bacha v poslednej šikane pred cieľovkou,lebo som vedel že keď
ju čisto prejdem, mám na konci šancu vybrzdiť ho. Dvakrát sa mi to
podarilo, ale prvý krát som šiel neskoro na brzdu a tak mi to Koběr na
výjazde vrátil. Druhý raz mi to už vyšlo, keď mi nechal trocha viac placu a
ja som ho pri výjazde ešte trocha štuchol zboku. Potom som mu začal unikať
a snažil sa dostihnúť dvojicu Dizzy, di Appetito, ktorých som časom mierne
stiahol. Potom Dizzy zazátkoval "soutěsku", a tak tam vznikol vláčik v
poradí Dizzy,di Appetito, ja a Koběr. Nejak neskoro som sa dostal z gúm a
tí dvaja mi zas unikli. O chvíľu však kolidoval Dizzy s di Appetitom a ja
som užasle zíral, že predbieham di Appetita a zavesil som sa za Dizzyho,
ktorý mi však v ďalšom kole ušiel do depa, keďže nemal na káre nárazník, a
ja som sa skoro pomýlil a vletel do depa takmer s ním, v poslednej chvíli
som to strhol nazad na trať. Vedel som,že vďaka Dizzyho zátke v "soutěsce"
mám na zvyšných troch pilotov kolo stratu tak som si posledných 5 minút len
kontroloval di Appetita za sebou,aby som nestratil tuho vybojovaný postup o
tri miesta oproti štartu. Nebol som bohvieako rýchly, ale nespravil som
vážnu chybu a asi preto som sa aj dočkal:-) Na môj najlepší čas v M-paláci
som stratil asi 0,5s, myslím, že hlavne kvôli problémom v pravej zatáčke za
stĺpmi v rohu haly,keďže kára č.6 biedne brzdila a doprava zle zatáčala.
Vzhľadom na smolu v kvalifikácii, keď som mohol zajazdiť s lepšou károu v
pohode pod 36s som z výsledkom vcelku spokojný, na prvých 9 pilotov som
určite nemal a prehra so Santym ma nebolí...</p>

<h3>di Apetitto (Panthera GP)</h3>
<p>Při příchodu do padocku jsem nebyl oslavován a ani jsem nebyl středem
pozornosti, takže jsem si hned uvědomil, že favority budou asi jiní piloti<br>
První mojí starostí bylo řádné omrknutí tratě, ale z plastové komůrky
uprostřed garáží se vyjít nedalo bez povolení mechanika a ten se na to tedy
rozhodně netvářil, takže jsem pobíhal kolem skel a snažil se naučit dráhu z
dálky, neboť jsem ji viděl poprvé.<br>
První kvalifikaci jsem jel na káře č. 5, která jak se ukázalo neměla svůj den,
takže jsem si z posledního místa nic nedělal a ve druhé kvalifikaci si
vyzkoušel č. 6. Ale jaké překvapení, ta kára snad neměla brzdy!! Brzdit začala
až jsem na tu brzdu dupnul plnou silou. Pár kol mi to dělalo problémy, ale
nakonec jsem zajel docela slušný čas a vybojoval 4. místo na startu skupiny B.
Finále A bylo daleko mimo mé možnosti, ale co naplat, já v káře neseděl od
posledního závodu v Modřicích, takže to byl pro mne dobrý výsledek při
zohlednění, že spousta lidí z Modřic tentokrát chyběla a přibylo dobrých
pilotů, kteří trénují o 106. Zkrátka se soutěž velice zkvalitňuje a sváteční
jezdci bez tréninku se propadají níže výsledkovou listinou.<br>
Do závodu jsem nastoupil s károu č. 3, nebyla to dle vyjádření kolegů žádná
raketa, ale ani žádný křáp. Soustředil jsem se na start, neboť jsem věděl z
Modřic, že díky zmatkům kolem procedury tam vždy někdo zaspí. Sklapl jsem
hledí své superhelmy, ale zelená nikde, během chviličky se mi mlžil výhled,
tak jsem musel hledí odklopit a v tu chvíli se zelená dostavila s celým svým
důsledkem. Tentokrát jsem na startu zaspal já, ti přede mnou byli fuč a kolem
se přehnal i Dizzy, takže jsem klesl až na 5. místo.<br>
Za první zatáčkou došlo ke kolizi, kterou se propadla týmová jednička stáje
Panthera Grand Prix Radek Szabó a já se dostal zpět na místo 4.. Po chvíli
zvykání na jinou káru jsem začal opět zrychlovat, nicméně Radek Szabó jezdil
podstatně rychleji a za chvíli mi strkal do zadního nárazníku. Sice nebyla
týmová režie pro první závod stanovena, ale sám jsem usoudil, že mne stejně
tak jako tak někde předjede, tak jsem ho pustil a snažil se kopírovat jeho
stopu To byl skvělý nápad, neboť jsem se velmi rychle přiblioval k Dizzymu.
Jenže poté, co Radek předjel i jeho, začal i Dizzy kopírovat stopu a zrychlil.
Nicméně byl náš odstup v boji o 4. místo konstantní. Při snaze zase mi ujet
vyrobil Dizzy chybu v úzké rovince a i přesto, že jsem ho chtěl předjet
vnitřkem a na jistotu, zablokoval tři čtvrtiny tratě a já se napasoval mezi
gumy a jeho káru. Do nás zezadu ještě Čičo a Koběr, zkrátka závěr pole se zase
sjel a předpokládám, že tam stáli i jezdci z předních pozic. Nakonec jsme se
vymotali a začala famózní bitva mezi Dizzym a di Apetittem. Několik kol jsem
snižoval několikametrovou ztrátu a na nějaký metr za jeho nárazníkem. Dizzy i
já jsme vyráběli malé chybičky, ale zezadu se zdálo, že jsem o něco rychlejší,
nicméně na předjetí to stále nebylo, takže jsem čekal. A dočkal se. V zatáčce
č.1 byl Dizzy dlouhý na brzdy (prý někoho pouštěl, ale na toho si nepamatuji,
pro mne jsem tam byl jen já a Dizzy, nikdo jiný mne nezajímal) a na výjezdu
bídně pomalý, takže jsem šel konečně na 4. místo, ale ne a ne se ho zbavit,
držel se jako klíště a teď byl zase rychlejší on. V mnoha zatáčkách jsem
cítil, jak mi kára uhýbá pod jeho oťukáváním a o své slabině ve výjezdu z
klopenky jsem věděl už dávno, no, nutno přiznat, že Dizzy ji postřehl dřív než
jsem se dokázal zase soustředit na průjezd s minimem chyb a ujet mu. A tak mne
vnitřkem na brzdy zase pěkně předjel právě ve výjezdu z klopenky. Byl pěkně
rozjetý a já rozhozený pro tak snadnou prohru souboje, navíc se kolem právě
prodíral o kolo Scorpion. Za nějaké kolo jsem se zase k Dizzymu začal
přibliovat a po jeho chybičce a kontaktu s gumami jsem se mu dostal na
dostřel. Chtěl jsem s útokem čekat do závěru, ale zároveň dostat Dizzyho pod
tlak a doufat v jeho chybu. Tak jsem se za ním vozil se ztrátou kolem 1 a 2
metrů.<br>
Rozuzlení přišlo opět v zatáčce za klopenkou. Dizzy akceleroval a vyneslo ho
to přímo do gum kolem sloupu. Během okamiku byla jeho rychlost rovna 0 a já
ani nestačil povolit plyn. Byla to rána jako blázen a když jsem se
vzpamatoval, viděl jsem Dizzyho couvat a ujídět pryč. Mně před koly zůstal
jeho zadní nárazník a kousek stranou mechanik s výrazem, že si to teda vypiju.
Nicméně zůstal jen u výrazu, tak jsem na to šlápl a ujíděl.<br>
Když se dva perou, třetí se směje a tím třetím byl Čičo, který se poté, co
odvolali Dizzyho ze závodu dostal na prokletou 4. pozici, která nakonec nebyla
souzena ani Dizzymu a ani mně. Přes moji stíhací jízdu ji nebylo dost času na
přiblížení a navíc jsem měl obavu, že s károu není vše v pořádku, v cíli jsem
ztrácel 2 vteřiny.<br>
Tady jsem vám všem popsal tu zmínku Krysy o situaci ve třech čtvrtinách závodu
poněkud podrobněji. Závěrem bych se chtěl Dizzymu omluvit za ulomený nárazník
i když to byla normální závodní nehoda a poděkovat mu za zatím nejlepší
zážitek na motokárách, protože náš společný souboj mne přímo nadchnul a v tom
zápalu mi bylo úplně jedno, že bojuji jen o 11. pozici celkově, bylo to pro
mne jako bych bojoval o titul F1. Dizzy promiň a díky za krásný a čistý
boj!!<br>
Úplně nakonec díky Fijovi za organizaci a všem přeji hezký den, di
Apetitto.</p>

<h3>Koběr (Radegast GP - Bentley)</h3>
<p>Mé cíle pro závod v M-paláci byly skutečně nenáročné - vyzkoušet si trať
a to zejména slavnou klopenou zatáčku a přitom neskončit poslední. Se
silnou dávkou štěstí se podařilo obojí, ale nijak odvázaný jsem z toho
nebyl.<br>
Po příjezdu jsme si dali volný trénink. S károu, jejíž číslo si už
nepamatuji, jsem se učil trať a ustřelením nárazníku dal ukázal Dizzymu
jeho osud (za což se mu ještě jednou omlouvám). První kvalifikaci jsem jel
s károu, jejíž číslo sice tuším, ale nejsem si jistý, tak to tady raději
nebudu psát, zajel docela slušně. Nechal jsem za sebou tři jezdce (shodou
okolností zrovna ty, které Fija tipoval na ty, co by mohli zůstat za mnou).
Ve druhé kvalifikaci jsem si s károu, jejíž číslo taky jenom tuším a nechce
se mně to hledat, svůj čas nezlepšil a tak jsem se kvalifikoval na
předposledním místě v B-skupině.<br>
Na závod jsem si vylosoval pětku (tu jsi pamatuji a budu pamatovat ještě
dlouho), která asi musela být hodně špatná, když se ji ještě organizátoři
snažili těsně před startem vyměnit. Vzhledem k tomu, že další kára měla
ohnutý volant, nebylo zbytí a musel jsem jet na pětce. Ta ovšem totálně
postrádala výkon a tak jsem se po startu sice dostal na úroveň di Apetitta,
ale zvenku a na výjezdu už jsem neměl šanci. Najednou vidím, že je přede
mnou nějaká mela a vlevo je volno. Stočil jsem kola vlevo, jenže stejný
nápad měl i Čičo a tak se po "rozšprajcování" kár pořadí na posledních dvou
místech nezměnilo.<br>
V několika dalších kolech jsme s Čičem sváděli epickou bitvu, při které
jsem si málem ukroutil hlavu ze sledování odstupu. Nejhorší to bylo na
cílovce - musel jsem se snažil projet nějak slušně poslední zatáčku a držet
se uvnitř aby Čičo s výkonnějším motorem musel útočit zvenku. Dvakrát se mi
to nepodařilo. Poprvé však můj soupeř podcenil první zatáčku a tak jsme se
vystřídali jako v zatáčce Adelaide. Podruhé už šel přes (přiznal se, že do
mně vrazil - nevím, mně se zdálo, že jsem byl moc měkký) a začal ujíždět.
Sice jsme se ještě jednou potkali při oné havárii v "soutěsce", ale tím se
mé faktické účinkování omezilo na uhýbání těm rychlejším a nadávání na
motor.<br>
Až po dojetí do cíle jsem zjistil, že Dizzy opět nedojel a tak jsem si svůj
cíl splnil. Ale nějak zvlášť z toho satisfakovaný nejsem.</p>

<h3>Dizzy (Motorbar - Honda)</h3>
<p>Volný trénink byl k ničemu, nacpala se mezi nás nějaká holka. Když jsem
jí po pár úvodních kolech dojel, tak už tam čekala fronta jezdců na
předjetí. Pak jsem se dostal na řadu já, předjížděl jsem jí zleva, ale
kousek nalevo ode mě jel i Koběr. Oba mě zcvakly, já to sice ustál a do
zatáčky se nacpal jako první, ale Koběr mi natrhl zadní nárazník, takže
jsem musel do boxů. Tam mi ho sice opravili ještě před koncem, ale stihl
jsem zajet už jen pár kol. Navíc kára hrozně klouzala. Kvalifikace proběhly
v pohodě, neměl jsem žádnou nehodu. Do závodu jsem si kupodivu nevylosoval
nejhorší káru, ale jedničku s kterou jsem jel druhou kvalifikaci. Na startu
se di Apetitto věnoval více svojí helmě než semaforu, tak jsem ho v pohodě
předjel, navíc hned za první zatáčkou havaroval jeho kolega Szabó a
zablokoval částečně trať, v tu chvíli jsem jel 3. s docela slušným
náskokem. Škoda, že po prvním kole nebyl konec, protože štěstí pro mě
skončilo. Bylo dost znát, že jsme nejeli zaváděcí kolo, kára byla kupodivu
vychladlá a já se prvních pár kol dost klouzal, byl jsem totiž na ní zvyklý
z kvalifikace, kde seděla dobře. Takže mě docela brzdo dojela dvojce Szabó
- di Apetitto. Bylo mi jasné, že první jmenovaný je rychlejší než já a
téměř okamžítě jsem ho pustil. Tak začal můj souboj s Apetittem. Vizuelně
jsem viděl, že jezdíme oba stejně, nemohl se na mě dotáhnout. Pak jsem ale
udělal chybu v soutěsce, kde jsem uvízl. Naštěstí jsem ale zablokoval trať
tak, že se kolem mě nemohl nikdo protáhnout a já tak neztratil pozici.
Zezadu nás ale dojel Scorpion, když už se probojoval ZA Apetitta, tak jsem
zpanikařil a OBA pustil. Čekal jsem jen chvilku, než se Scorpion probojoval
dopředu a já byl téměř hned nalepený na Apetittovi. Udělal drobnou chybu v
šikaně před cílem (nebylo to v klopence jak říká) a v první zatáčce jsem ho
krásně vybrzdil. Jenže jak už jsem několikrát říkal, pro mě je mnohem težší
někoho vodit, než někoho pronásledovat. Nemohl jsem mu ujet, chodil jsem
často do smyku. A pak to přišlo, při výjezdu ze zatáčky za klopenkou jsem
byl příliš rychlý, trefil se do pneumatik, následovala ohromná rána zezadu
od nalepeného Apetitta. Sice mě vrátil do stopy a ihned jsem jel vesele
dál, ale bez zadního nárazníku, takže mě mechanik po kole stáhl do boxů. Je
pochopitelné, že di Apetitto nemá na tom žádnou vinu, nějaké pravidlo o
bezpečné vzdálenosti v závodech neplatí.</p>
