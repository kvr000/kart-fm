<p>Sezóna 2002 začala 21. února, opět v M-Paláci.</p>

<p>Týmy před sezónou pilně trénovaly, došlo taky k několika změnám názvů a
přestupům, vítěz minulého ročníku se přejmenoval na Alfetta Racing a přijal
nového člena - Ivoše, z Prostu GP se stala Panthera GP, stejně tak došlo ke
změně nicku u jejich jezdce z Jeana Alesiho na di Apetitto, jediný jezdec
týmu Radegast GP - Bentley se definitivně rozhodl sjednotit své umělecké
jméno v různých soutěžích na Koběr. Marvin založil nový tým Brutal Speed
Iridium Power a přitáhnul sebou do soutěže (a týmu) Petra Horáka.</p>

<h2>Kvalifikace</h2>
<p>Boj o setiny tentokrát vyhrál Krysa, celá první skupina se vešla do půl
vteřiny, z hlavních favoritů doplatil na káru Scorpion a zbyla na něj první
pozice ve skupině B. Celkové pořadí tak bylo Krysa, Milan, Marvin, Ivoš,
Kobdzey, Petr Horák, Fija, v druhé skupině Scorpion, Radek Szabó, Santy, di
Apetitto, Dizzy, Koběr, Čičo.</p>

<h2>Finále B</h2>
<p>Scorpion měl při losování pro závod více štěstí a vylosoval si osmičku.
Závod zcela kontroloval a svůj kvalifikační čas zlepšil o vteřinu. Na
dalších pozicích se po startu a pár manévrech pole uklidnilo, občas se
někdo nedokázal vyhnout chybičce, ale na trati, kde se těžko předjíždí, se
moc zajímavého nedělo. To vše až do patnácté minuty, kdy Dizzy boural,
jezdec za ním se mu už nedokázal vyhnout a došlo k uvolnění zadního
nárazníku. Pro Dizzyho tak závod skončil. Jako první byl odmávnut Scorpion,
za ním Santy, Radek, a se ztrátou dvou kol Čičo, di Apetitto, a Koběr.</p>

<h2>Finále A</h2>
<p>Po rozsvícení zelené udržel Krysa první pozici bez problému, ale na
startu velmi vydělali další jezdci Alfetty, když využili špatného startu
Marvina a celkově menšího chaosu v první zatáčce a usídlili se tak na druhé
(Ivoš) a třetí (Kobdzey) pozici. Marvin se propracoval na pozici čtvrtou,
zatímco původně druhý Milan začal kvůli technickým problémum klesat až na
poslední pozici. Ve třetině závodu pustil Ivoš před sebe rychlejšího
Kobdzeye a tímto dostal výsledek závodu definitivní podobu. Ke konci sice
ještě při předjíždění o kolo Krysa kolidoval s Petrem Horákem, ale ani
jeden z nich o pozici nepřišel a poslední část závodu ohrožoval Marvin
Ivoše, ale ten bezchybnou jízdou svou pozici kontroloval. Do cíle tak
dorazili jezdci v pořadí Krysa, Kobdzey, Ivoš, Marvin, se ztrátou jednoho
kola Petr Horák, Fija a dvou kol Milan.</p>

<p align=right><i>Krysa</i></p>
