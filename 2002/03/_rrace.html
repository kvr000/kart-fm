<p>Na třetí závod se jezdci přesunuli až na východ republiky, do
Břeclavi.</p>

<h2>Kvalifikace</h2>
<p>Po dvou volných trenincích se tentokrát vzhledem k absenci časomíry
rozhodlo pro netradiční způsob kvalifikace - jela se na jediné káře
(čtyřce) a jezdec měl pouze tři kola na zajetí nejlepšího času. S tímto si
nejlépe poradil Jima, po něm Krysa, Zvon a Marvin, na druhou skupinu pak
zbyli jezdci Petr, Ivoš, Fija (u těch rozhodoval druhý čas), Láďa.</p>

<h2>Finále B</h2>
<p>Po startu se dostal do čela pozici Ivoš, o další pozice se však strhnul
tvrdý boj, který ve třetím kole ukončila hromadná kolize. Ivoš tak získal
slušný náskok, ale ostatní se nevzdali. Zhruba v polovině závodu tak klesl
nejdříve na pozici druhou, když se před něj na kvalifikační káře dostal
Fija, v té době předjel také Petr Láďu, a zhruba po další čtvrtině závodu
se dostal před Ivoše. Konečné pořadí tak bylo Fija, Petr, Ivoš a Láďa.</p>

<h2>Finále A</h2>
<p>Start Áčka byl o něco zajímavější, Jima sice uhájil pole position, ale z
třetí pozice startující Zvon se přehnal kolem zaspívšího Krysy. Ten však
svou pozici rychle získal zpět a tak po prvním kole bylo stejné pořadí jako
na startu. Na začátku třetího kola pustil Jima na slabší káře Krysu, ačkoli
tento manévr byl poněkud předčasný. Na čele tak jezdil do konce závodu
Krysa s mírným náskokem na vláček ostatních tří jezdců Jimou, Zvonem a
Marvinem, kteří tvrdě bojovali o pozice v každém kole. Tak tvrdě, až pět
kol před koncem nejdříve nevydržela technika Jimovy káry a uletělo mu jedno
kolo a dvě kola do cíle Zvon po souboji s Marvinem definitivně zaparkoval v
pneumatikách. Finále A tak vyhrál Krysa před Marvinem, Zvonem a Jimou.</p>

<h2>Závěrem</h2>
<p>Nutno říct, že trať si jezdci velmi oblíbili a zhruba o půlnoci, co se
spustil déšť, neodolali, a jali se vyzkoušet ovál (který zde lze taky
postavit) na vodě. Bez hodin těch deset minut neodjel nikdo.</p>

<p align=right><i>Krysa</i></p>
