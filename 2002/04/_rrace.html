<p>Poslední závod se jel po dlouhé době opět v Praze, v Kart centru
Radotín.</p>

<h2>Kvalifikace</h2>
<p>Vzhledem k nízké účasti, zimě a dalším negativním vlivům se jezdci
rozhodli pro jedinou kvalifikaci. Tu po napínavém boji vyhrál Krysa před
Kobdzeyem, na dalších pozicích následovali Dizzy, Jaguar, Koběr, Přemek. S
poslední pozici pro závod se musel smířit Láďa, který kvalifikaci
vynechal.</p>

<h2>Závod</h2>
<p>Start proběhl od první chvíle docela zajímavě, nejdřív Krysa vyrazil o
pár desetin dřív, ale stroj stihl zastavit, takže se to obešlo bez
protestů. Do prvního vracáku se tak pozice příliš neměnily, tam ale došlo k
menšímu chaosu, když Jaguar šel příliš pozdě na brzdy a způsobil kolizi.
Naštěstí na tohle doplatil v podstatě jen on sám, a závod v klidu
pokračoval. Z poslední pozice se probíjel dopředu Láďa a během tří kol se
dostal na místo třetí. Tím se pořadí ustálilo a zdálo se, že se nic
zajímavého už nestane. Zhruba v polovině však zastavil v té době první
Krysa s uvolněným plynovým lankem, pokračoval sice dál a plyn korigoval
rukou, ale po rychlém propadu zamířil do boxů, přesednul do jiné káry a
vrátil se jako poslední. Po dalším posunu se opět pořadí ustálilo a do cíle
tak jezdci dojeli v pořadí Kobdzey, Láďa, Dizzy, Jaguar, Krysa, Koběr,
Přemek.</p>

<h2>Závěrem</h2>
<p>Pro Kobdzeye to znamenalo první vítězství a posun na celkové druhé
místo, Krysa přes problémy získal letošní titul, hlavně díky neúčasti
posledních jezdců, kteří ještě na titul měli šanci...</p>

<p align=right><i>Krysa</i></p>
